https://vslj.fi/miten-hyodyntaa-tarmoa-palvelutarjotinta-asiakasohjaustyossa/

Uutiset, Tapahtumat ja koulutukset  ·  26.2.2024

# Miten hyödyntää Tarmoa-palvelutarjotinta asiakasohjaustyössä?

Haluatko tietää minkälaisia hyvinvointia ja terveyttä edistäviä palveluita ja toimintaa kunnilla, järjestöillä ja seurakunnilla on tarjolla? Tiedätkö, miten tämä tieto olisi helposti löydettävissä?

Tukenasi ry:n Toimijuutta tukemassa -hanke järjestää keskiviikkona 27.3. klo 9-10 Teams-tilaisuuden, jossa tarkastellaan miten Tarmoa-palvelutarjotinta voi hyödyntää konkreettisesti asiakastyössä. Tilaisuus on tarkoitettu varsinaissuomalaisten järjestöjen, seurakuntien, kuntien ja Varhan työntekijöille, jotka tekevät asiakasohjaustyötä.

Tarmoa-palvelutarjottimen avulla alueen kuntien, seurakuntien ja järjestöjen palvelut löytyvät hakusanojen ja sijainnin avulla kätevästi. Tarmoa-palvelun avulla voit etsiä itsellesi tai asiakkaallesi tarpeita vastaavia palveluita ja toimintaa. Tarmoa poimii tiedot Palvelutietovarannosta, joka toimii käytännöllisenä alustana kaikenlaisten palvelujen kuvaamiselle. Tietojen kuvaaminen Palvelutietovarantoon edesauttaa toiminnan tunnettuutta, sillä kun tiedot on kirjattu Palvelutietovarantoon, useammat verkkosivut voivat hyödyntää tietoja.

Tilaisuudessa kuullaan myös Tukenasi ry:n Toimijuutta tukemassa -hankkeesta. Varsinais-Suomen liiton rahoittamalla kolmivuotisella hankkeella edistetään uusien kumppanuuksien syntymistä sekä maakunnan asukkaiden toimijuutta tukevien toimintojen ja palveluiden ideointia, suunnittelua ja toteuttamista.

Ilmoittaudu mukaan viimeistään 25.3. tästä.

Osallistumislinkki lähetetään osallistujille tiistaina 26.3. Merkitsethän ilmoittautumisesi jälkeen tilaisuuden kalenteriisi.

Jaa artikkeli: