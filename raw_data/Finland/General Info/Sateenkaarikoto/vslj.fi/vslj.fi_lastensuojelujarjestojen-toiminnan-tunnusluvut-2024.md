https://vslj.fi/lastensuojelujarjestojen-toiminnan-tunnusluvut-2024/

Uutiset, Blogi  ·  22.5.2025

# Lastensuojelujärjestöjen toiminnan tunnusluvut 2024

Varsinais-Suomen Lastensuojelujärjestöt ry:n vuoden 2024 järjestöjen toimintaa ja resursseja kokoava tunnuslukuraportti on julkaistu. Raportti kokoaa yhteen tietoa lastensuojelujärjestöjen resursseista, palveluista ja toimintaympäristöstä Varsinais-Suomessa. Raportti tarjoaa katsauksen alueen lastensuojelujärjestöjen moninaiseen toimintaan ja rooliin lasten, nuorten ja perheiden tukemisessa.

Raporttia hyödynnetään niin hyvinvointialueen, kansanedustajien kuin yliopiston kanssa tehtävässä yhteistyössä, ja se on vapaasti myös jäsenjärjestöjen hyödynnettävissä. Raportin tiedot kerättiin kyselyllä tammi-maaliskuussa 2025 ja kyselyyn vastasi yhteensä 35/42 järjestöä, mukaan lukien VSLJ.

## Jopa 460 000 asiakaskohtaamista vuoden aikana

Lastensuojelujärjestöt muodostavat merkittävän alueellisen toimijajoukon. Järjestöjen tarjoamia palveluita oli kaikkien Varsinais-Suomen kuntien asukkaiden saatavilla, ja asiakkaita oli kaikista kunnista. Palveluissa painottuivat erityisesti ennaltaehkäisevät tai varhaisen tuen palvelut, mutta myös muun muassa ammattilaisille suunnatut palvelut. Lisäksi valtaosa järjestöistä (22/35) tarjosi digipalveluita.

Vuonna 2024 kyselyyn vastanneet järjestöt kohtasivat jopa 89 000 yksittäistä asiakasta, mikä on hieman enemmän edellisvuoteen verrattuna. Asiakaskohtaamisia raportoitiin yhteensä 460 000.

## Järjestöt muodostavat merkittävän resurssin alueelle

Toimintaa toteutetaan laajalla ammattilaisten, kokemustoimijoiden ja vapaaehtoisten joukolla. Vuonna 2024 kyselyyn vastanneissa järjestöissä toimi yhteensä

## Tutustu lastensuojelujärjestöjen tunnuslukuihin

Tunnuslukuraportti tarjoaa koottua tietoa järjestöjen toiminnasta ja alueellisesta vaikuttavuudesta. Varsinais-Suomen Lastensuojelujärjestöjen tunnusluvut ovat luettavissa juuri julkaistusta tunnuslukuraportista. Tutustu vuoden 2024 raporttiin täältä.

Jaa artikkeli: