https://vslj.fi/service/toimintaterapiatarpeen-arviointi/

Lapsen toimintaterapian tarvetta arvioidaan erilaisilla menetelmillä. Menetelmien avulla selvitetään, miten lapsen kehitystä voidaan tukea mahdollisesti toimintaterapialla. Arviointi kartoittaa lapsen toimintakykyä monipuolisesti. Arvioinnin lisäksi toimintaterapeutti kartoittaa yhdessä lapsen vanhempien ja lähipiirin kanssa, miten lapsi voi osallistua arkiympäristönsä tapahtumiin (päivähoito, koulu, vapaa-aika, leikkiminen ja lepo).

Toimintaterapeutin tapaamiset

* Toimintaterapeutti tapaa lasta yleensä 2–3 kertaa

* vanhempien alkuhaastattelu ja palaute keskustelu

* Lisäksi terapeutti osallistuu tarvittaessa lapsen verkostotapaamisiin.

Arvioinnissa toimintaterapeutti käyttää erilaisia testejä ja mittareita, haastatteluja, toiminnan havainnointia ja tarvittaessa videointia. Arvioinnin jälkeen toimintaterapeutti kirjoittaa lausunnon arviointikäyntien tuloksista ja havainnoista. Lausunnossa voidaan suositella lapselle toimintaterapiajaksoa tai muita keinoja, joilla tukea lapsen päivittäisiä toimintoja.

Toimintaterapiatarpeen arvioon tullaan usein terveydenhuollon, varhaiskasvatuksen tai opetuksen ammattihenkilön suosittelemana tai lähetteellä. Lapsen vapaaehtoinen sairauskuluvakuutus useimmiten korvaa lääkärin määräämän tutkimuksen (tämä sinun kannattaa selvittää etukäteen vakuutusyhtiöstä). Voit saada lähetteen myös oman kunnan terveystoimen kautta, mikäli siellä arvioidaan se tarpeelliseksi.

Tutkimuksen voi myös maksaa itse.

Teemme myös ostopalvelusopimuksia kuntien kanssa lasten toimintaterapiatarpeen arvioinneista.Toimintaterapiatarpeen arvioinnissa selvitetään, miten lapsen kehitystä voidaan tukea mahdollisesti toimintaterapialla.