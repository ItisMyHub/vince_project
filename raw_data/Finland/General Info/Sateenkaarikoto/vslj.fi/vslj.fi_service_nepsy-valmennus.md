https://vslj.fi/service/nepsy-valmennus/

Nepsy-valmennus keskittyy lapsen tai nuoren vahvuuksien etsimiseen ja vahvistaa jo hyväksi havaittuja tapoja toimia arjessa.

Nepsy-valmennus

* tukee lapsen tai nuoren arjen- ja elämänhallinnan taitoja.

* auttaa löytämään uusia, myönteisiä ja toimivia keinoja, jotka mahdollistavat mahdollisimman itsenäisen ja mielekkään elämän.

* antaa apua toiminnanohjauksen taitoihin, kuten ajanhallintaan, organisointikykyyn, toiminnan aloittamiseen tai sen loppuunsaattamiseen.

Nepsy-valmennuksessa keskeistä on

* lapselle tai nuorelle mielekkäiden, toiminnallisten menetelmien hyödyntäminen tavoitteiden saavuttamisessa

* koko perheen huomioiminen

* yhteistyö arjen toimijoiden ja muiden yhteistyötahojen kanssa

* Ratkaisukeskeinen työote.

Neuropsykiatrinen valmennus on lyhytkestoinen ja tavoitteellinen työmuoto, mikä voi toteutua esimerkiksi kymmenenä tunnin mittaisena jaksona. Valmennusta voidaan järjestää joko Turussa Aamoksen tiloissa Puutarhakadulla, perheen arkiympäristössä tai etäyhteydellä.

Voit tulla valmennukseen omasta aloitteesta tai hoitavan lääkärin suosituksesta. Tavallisimmin valmennukseen tullaan terveydenhuollon tai sosiaalitoimen maksusitoumuksella. Valmennukseen voi tulla myös itse maksavana.Nepsy-valmennuksessa tuetaan lapsen ja nuoren arjen- ja elämänhallinnan taitoja.nepsy