https://vslj.fi/jasenjarjestoesittelyssa-turun-nmky-ymca-turku/

Uutiset  ·  2.12.2022

# Jäsenjärjestöesittelyssä: Turun NMKY – YMCA Turku

Varsinais-Suomen Lastensuojelujärjestöt ry täyttää tänä vuonna 20 vuotta, ja juhlavuoden kunniaksi pyysimme jäsenjärjestöjä kertomaan tarkemmin toiminnastaan. Turun NMKY - YMCA Turku on ollut VSLJ:n jäsen vuodesta 2001, jolloin alueen lastensuojelujärjestöt perustivat neuvottelukunnan ennen rekisteröitymistä yhdistykseksi.

## Mitä järjestönne tekee ja mikä on tavoitteenne?

Turun NMKY – YMCA Turku tarjoaa monipuolista toimintaa – sekä ammattimaista tukea – turvallisessa ympäristössä eri elämän tilanteissa oleville nuorille, lapsille ja aikuisille. Tavoitteenamme on voimaantuva nuori, oman elämänsä sankari.

## Ketkä teillä työskentelevät tavoitteen eteen?

Meillä työskentelee laaja joukko ammattilaisia, eri alojen erityisasiantuntijoita. Lisäksi meillä on työtä toteuttamassa korvaamaton joukko vapaaehtoistoimijoita, joita ilman emme voisi työtämme toteuttaa.

## Kenelle toiminta tai palvelut on tarkoitettu tai kuka voi tulla mukaan toimintaan?

Tarjoamme toimintaa eri elämän tilanteissa oleville nuorille, lapsille ja aikuisille - toimintamme keskiössä on kuitenkin vahvasti nuori.

## Minkä Varsinais-Suomen kuntien asukkaille toimintaa tai palveluitanne on tarjolla joko paikan päällä tai diginä?

Toimintamme on avoinna kaikille, mutta toimintaa järjestetään pääasiallisesti Turun talousalueella.

Toiminnassamme kohtaamme myös kohderyhmiä, jotka ovat jääneet tai pudonneet palveluverkkojen ulkopuolelle ja jotka tarvitsevat apua, tukea ja/tai ohjausta. Näitä toimintamuotoja ovat:

Yhteiskunnassa esiintyviin nuorten erityistarpeisiin vastataan kohtaamalla nuoria katusovittelu- ja matalan kynnyksen kohtaavassa liikuntatoiminnassa sekä koulukiusaamista ehkäisevässä toiminnassa. Yhteistyössä Turun ja Kaarinan seurakuntayhtymän kanssa järjestämme vuosittain rippikouluja. Oma saaremme, Harvan leirikeskus Turun saaristossa, on ainutlaatuinen paikka leiritoimintaan, seikkailukasvatukseen ja erilaisille aktiviteeteille luonnossa.

## Voivatko ammattilaiset olla teihin yhteydessä? Missä asioissa?

Sosiaalialan ammattilaiset ja nuorten kanssa toimivat voivat olla yhteydessä monipuolisesti kaikissa nuorta koskevissa asioissa.

## Mikä on erityistä juuri teissä? Mitä puuttuisi, jos teitä ei olisi olemassa?

Turun NMKY:n erityinen kyky on puuttua ketterästi ja joustavasti yhteiskunnassa esiintyviin ilmiöihin ja tarttua nopeasti uusiin haasteisiin.

"Koen järjestöni tekevän merkityksellistä työtä sen eteen, että jokainen nuori tulee kohdatuksi turvallisessa ympäristössä. Olen ylpeä siitä, että järjestöni pyrkii tekemään asiakaslähtöistä työtä, jolloin lapset ja nuoret asetetaan etusijalle päätöksiä tehtäessä."

- Järjestön hankekoordinaattori -

## Turun NMKY - YMCA Turun löydät seuraavista kanavista:

Turun NMKY - YMCA Turun verkkosivut

Facebook @ymcaturku

Instagram @ymcaturku

Tiktok @ymcaturku

LinkedIn Turun NMKY - YMCA Turku

Kokoamme kaikki mukaan lähteneet järjestöt yhdelle sivulle, josta voit tutustua tarkemmin siihen, mistä kussakin järjestössä on kyse. Julkaisemme uuden järjestöesittelyn viikoittain. Voit tutustua kaikkiin VSLJ:n jäsenjärjestöihin myös täältä.

#VSLJ20 #LastenHyväksi

Jaa artikkeli: