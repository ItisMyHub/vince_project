https://vslj.fi/meista/perhetalo-heideken/

# Perhetalo Heideken

Perhetalo Heideken on alueen lasten, nuorten, perheiden kohtaamispaikka ja lastensuojelujärjestöjen yhteistyön keskus. Vuokraamme tilojamme myös kokous- ja koulutuskäyttöön.

## Toiminta Heidekenillä

Perhetalo Heidekenin omistavat Varsinais-Suomen Lastensuojelujärjestöt ry (VSLJ) ja Mannerheimin Lastensuojeluliiton Varsinais-Suomen piiri ry. Talossa toimii myös VSLJ:n jäsenjärjestöjä ja yhteiset tilat ovat kaikkien jäsenjärjestöjen hyödynnettävissä. Heideken on entinen synnytyssairaala, nykyisin alueen lasten, nuorten, perheiden ja ammattilaisten kohtaamispaikka. Perhetalo Heidekenillä on monipuolista toimintaa ja palvelutarjontaa varsinaissuomalaisille lapsille, nuorille ja lapsiperheille.

VSLJ ja MLL vuokraavat tiloja myös kokous-, koulutus- ja juhlatilaisuuksiin. Lue lisää Perhetalo Heidekenin sivuilta.

## Toimintaa ja tukea Perhetalo Heidekenillä

Perhetalo Heidekeniltä löydät lastensuojelujärjestöjen toimintaa ja palveluita alueen lapsille, nuorille ja lapsiperheille. Alla luetelujen toimintojen lisäksi myös muut alueen lastensuojelujärjestöt hyödyntävät Heidekenin tiloja esimerkiksi omassa ryhmä- tai kerhotoiminnassaan.

Marakatin perhekahvilaan voi tulla lasten kanssa leikkimään ja juttelemaan muiden vanhempien kanssa matalalla kynnyksellä.

Lue lisää ja katso aukioloajat MLL:n Varsinais-Suomen piirin sivuilta.

Linkki-toiminta on tarkoitettu varsinaissuomalaisille 10-18-vuotiaille nuorille ja heidän vanhemmilleen. Linkin ammatillinen keskustelutuki, perhetyöskentely, ryhmätoiminta ja materiaalioppaat ovat asiakkaille maksuttomia. Keskustelutuessa aiheet voivat liittyä esimerkiksi mielialaan, kodin ilmapiiriin, nuoren murrosikään tai vanhempana jaksamiseen.

Lue lisää Linkki-toiminnan sivuilta.

Turun ensi- ja turvakodin Pilari tarjoaa tukea lähisuhdeväkivaltaa tai sen uhkaa kokeneille, käyttäneille ja todistaneille aikuisille ja lapsille. Tilanne voi olla akuutti tai tapahtumista on voinut kulua aikaa, mutta tapahtumat vaikuttavat edelleen elämään. Pilariin voi tulla yksin, kumppanin tai koko perheen kanssa.

Lue lisää Turun ensi- ja turvakodin sivuilta.

Ulkokehän Miehet -hanke tarjoaa keskusteluapua ulkopuolisuutta ja osattomuutta kokeville nuorille aikuisille miehille.

Lue lisää Miessakit ry:n sivuilta.

VSLJ:n Kotoa kouluun -toimintaan voi olla yhteydessä, jos perheessä on Turussa alakoulua käyvä lapsi, jolla on kouluunmenovaikeuksia tai koulupoissaoloja.

Lue lisää Kotoa kouluun -toiminnasta VSLJ:n sivuilta.

## Näin löydät Heidekenille

Perhetalo Heideken sijaitsee Turussa Sepänkatu 3:n ja Sirkkalankatu 37:n kulmassa.

### Heidi Tuimala

Järjestöpäällikkö (restonomi, YAMK)

## Tue lastensuojelujärjestöjen toimintaa vuokraamalle Heidekenin tiloja

Vuokraamalla kokous- ja koulutustiloja tuet lastensuojelujärjestöjen työtä sekä Perhetalo Heidekenin ylläpitoa ja jatkuvuutta turkulaisille merkityksellisenä talona.

## Heidekenin historia

Ennen perhetaloksi tuloa Heideken toimi synnytyssairaalana, jota voidaan perustellusti kutsua turkulaisuuden tyyssijaksi.