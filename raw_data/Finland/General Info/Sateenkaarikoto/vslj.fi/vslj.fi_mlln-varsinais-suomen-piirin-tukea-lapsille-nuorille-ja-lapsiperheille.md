https://vslj.fi/mlln-varsinais-suomen-piirin-tukea-lapsille-nuorille-ja-lapsiperheille/

Uutiset, Tuki ja toiminta  ·  12.3.2025

## MLL:n avointen kohtaamispaikkojen kalenterit ovat siirtyneet verkkoon

MLL:n Varsinais-Suomen piirin lapsiperheille suunnatuissa avoimissa kohtaamispaikoissa on runsaasti vaihtelevaa ohjelmaa. Nykyään näppärästi verkosta löytyvien kalenterien avulla ei tarvitse arvailla mitä missäkin kohtaamispaikassa milloinkin tapahtuu. Sähköisistä kalentereista löytyy myös kaikille avoin verkkotoiminta, johon voi hypätä mukaan mistä tahansa. Tutustu kohtaamispaikkoihin tarkemmin Moodin palvelukoonnista.

## Vapaaehtoiset tarjoavat tehokasta tukea

MLL:n ammatillisesti ohjattu ja tavoitteellinen tukihenkilötoiminta on ennaltaehkäisevää vapaaehtoistyötä, jota tekevät koulutetut ja motivoituneet vapaaehtoiset. Vuonna 2024 toiminta tavoitti yli 1 400 kohderyhmään kuuluvaa lasta, nuorta ja vanhempaa.

Tuki on myös laadukasta, ja esimerkiksi kaveritoimintaan osallistuneista lapsista ja nuorista 91 % koki yksinäisyyden tunteen vähentyneen arjessa. Lue lisää toiminnasta.

## Luottoa arkeen taloushuolien takia haasteita kokeville perheille

MLL:n Varsinais-Suomen piirin Luottoa arkeen -toiminta tarjoaa matalan kynnyksen tukea taloudellisen tilanteen kiristymisen takia erilaisia arjen haasteita kokeville perheille. Perheille on tarjolla arjen vinkkien lisäksi asiantuntijoiden alustuksia, vertaistukea, henkilökohtaista palveluohjausta, sekä monipuolisesti erilaisia tapahtumia.

Maaliskuussa järjestään esimerkiksi maksuton Rest is best -rentoutusiltapäivä vanhemmille lauantaina 29.3. klo 13–15. Lisätietoja löytyy täältä.

## MLL:n Naapuri-toiminta yhteisölähtöisen kotoutumisen edistäjänä

STEA-rahoitteisen Naapuri-hankkeen myötä MLL on tullut tutuksi sadoille uusille suomalaisille lapsiperheille. Hankkeen ansiosta naapurustojen lapset ja perheet ovat solmineet lukuisia merkityksellisiä ystävyyssuhteita. MLL:n paikalliset vapaaehtoiset ovat ottaneet perheet lämpimästi vastaan, ja moni pakolaisperhe kokee nyt aidosti kuuluvansa yhteisöön sekä löytäneensä uuden kodin.

Naapuri-toiminta luo tilaisuuksia eri kieli- ja kulttuuritaustaisten perheiden kohtaamisille ja tutustumiselle erilaisten tapahtumien, kerhojen, ryhmätoiminnan ja perhekahviloiden kautta. Monet kotoutujat ovat lähteneet rohkeasti mukaan vapaaehtoistoimintaan toimien inspiroivina esikuvina muille kotoutujille ja tuoden arvokasta näkemystään hanketyöhön.

Vuonna 2024 Naapuri-toiminnassa oli mukana 80 vapaaehtoista, jotka antoivat toiminnalle yli 2400 tuntia aikaansa. Säännöllistä toimintaa järjestettiin seitsemän kunnan alueella yhteistyössä kotoutumistoimijoiden verkostojen kanssa. Vuoden aikana toteutettiin 267 tapahtumaa ja ryhmää, joista kirjattiin lähes 7000 osallistumiskertaa.

Toiminnan vaikuttavuus osallistuneiden perheiden arkeen on ollut merkittävää:

Myös vapaaehtoisten kokemukset olivat erittäin myönteisiä:

Kehittämishankkeen viimeisen toimintavuoden 2025 aikana hyviä käytäntöjä vakiinnutetaan ja toimintaan osallistuneita perheitä sekä vapaaehtoisia ohjataan aktiivisesti mukaan MLL:n perustoimintaan.

Jaa artikkeli: