https://vslj.fi/lapsen-oikeuksien-viikon-webinaari-18-11-2025/

Uutiset, Tapahtumat ja koulutukset  ·  7.10.2025

## Lapsen oikeus kuulua – osallisuuden edellytyksiä ja kuulumattomuuden seurauksia

Varsinais-Suomen Lastensuojelujärjestöt ry:n, Heidekenin tiedekummien ja YOUNG-ohjelman vuoden 2025 Lapsen oikeuksien viikon webinaari järjestetään tiistaina 18.11. kello 13-15. Webinaarin teema kytkeytyy Lapsen oikeuksien viestinnän 2025 teemaan: jokaisella lapsella on oikeus kuulua.

Osallisuus sekä kokemus yhteisöön ja yhteiskuntaan kuulumisesta ovat keskeisiä lasten ja nuorten hyvinvoinnille ja terveydelle. Jos lapsi ei koe kuuluvansa tai tulevansa kuulluksi, seuraukset voivat näkyä esimerkiksi mielenterveyden haasteina, syrjäytymisenä tai erilaisina käytöshäiriöinä.

Webinaarissa saat vastauksia kysymyksiin:

Webinaari on suunnattu erityisesti lasten ja nuorten parissa työskenteleville sekä palveluita kehittäville, mutta on avoin kaikille kiinnostuneille.

Ilmoittaudu webinaariin viimeistään 16.11.

### Webinaarin puhujat

Mukana on näkökulmia tutkitusta tiedosta, julkiselta sektorilta, järjestöistä sekä kokemustiedosta.

Virve Valtonen

Virve Valtonen työskentelee Itä-Suomen yliopiston hyvinvointioikeuden yliopistonlehtorina. Hänen tutkimuksensa on keskittynyt lasten ja nuorten hyvinvointiin liittyviin oikeudellisiin tulokulmiin erityisesti koulun näkökulmasta. Monitieteisessä yhteistyössä Right to Belong - ja EduRESCUE-hankkeissa Virve on tarkastellut mm. oppilaiden osallisuuden oikeutta opettajien ja opiskeluhuollon ammattilaisten välisen yhteistyön edellytyksenä. Webinaarissa hän käsittelee sitä, miten lapsen oikeus kertoa näkemyksensä ja saada ne huomioiduksi määrittyy, ja mitä edellytyksiä lainsäädäntö asettaa ammattilaisille.

Tarumaija Aalto

Tarumaija Aalto toimii Turun kaupungilla projektipäällikkönä ja työskentelee lukutaidon edistämisen parissa. Hän on kirjoittanut Turun lukutaitostrategian, lasten ja nuorten lukutaito-ohjelman sekä perusopetuksen lukustrategiasuunnitelman. Webinaarissa hän puhuu siitä, miten lukutaidon avulla lapsella on mahdollisuus tavoitella toiveidensa tulevaisuutta sekä kehittyä täysivaltaiseksi yhteiskunnan jäseneksi ja mitä seuraa, jos lukutaito jää heikoksi.

Fatin Alcheikh ja Anni Haltia

Erityishuoltojärjestöjen liitto EHJÄ ry:n STEA-avusteisessa Kuule minua -hankkeessa (2023–2025) kehitetään valtakunnallisesti kokemusasiantuntijatoimintaa pakolais- ja turvapaikanhakijataustaisille 18–29-vuotiaille nuorille.

Fatin Alcheikh on toiminut EHJÄ ry:n Kuule minua -hankkeessa kokemusasiantuntijana aktiivisesti, ja tehnyt monenlaista vaikuttamistyötä. Fatin on kertonut omaa elämäntarinaansa mm. nuorille, vapaaehtoisille ja ammattilaisille erilaisissa tilaisuuksissa. Fatin haluaa omalla tarinallaan lisätä ymmärrystä pakolaisuudesta, vähentää ennakkoluuloja ja antaa myös vertaistukea muille pakolaistaustaisille nuorille.

Webinaarissa Fatin ja EHJÄ ry:n sosiaaliohjaaja Anni Haltia keskustelevat Fatinin näkökulmista osallisuuteen ja kuulumiseen.

Elina Stenvall

Elina Stenvall on hallintotieteiden tohtori. Hän työskentelee ehkäisevän työn johtajana SOS-Lapsikylässä ja on erikoistunut lasten osallisuuteen ja toimijuuteen erityisesti yhteiskunnallisen lapsuudentutkimuksen näkökulmasta. Hän on kehittänyt ja tutkinut osallisuutta erilaisissa ympäristöissä ja erilaisten lasten ja nuorten kanssa. Hän on ollut mukana kansallisissa ja kansainvälisissä osallisuusohjelmissa, kuten Kansallisessa lapsistrategiassa ja Euroopan neuvoston osallisuustyössä. Hän on myös julkaissut lasten osallisuuteen, toimijuuteen ja yhteiskunnalliseen osallistumiseen liittyviä artikkeleita, kuten Is there space for chidlren in the making of public policy?, sekä ollut toimittamassa kirjoja, kuten Lapsiperheiden ja lastensuojelun sosiaalityö sekä Social, Material and Political Constructs of Arctic Childhood.

Ilmoittaudu webinaariin viimeistään 16.11.

## Lisätietoja

Ennen ja jälkeen webinaarin: Salli Siltanen, koordinaattori, Varsinais-Suomen Lastensuojelujärjestöt ry

salli.siltanen@vslj.fi, puh. 0445355138

Webinaarin aikana: Heidi Tuimala, järjestöpäällikkö, Varsinais-Suomen Lastensuojelujärjestöt ry

heidi.tuimala@vslj.fi

Jaa artikkeli: