https://www.vsfinfami.fi/yhdistys/

# Tietoa yhdistyksestä

Yhdistys tarjoaa tietoa sekä maksutonta keskustelutukea kaikille, jotka ovat huolissaan läheisen mielenterveydestä tai päihteiden käytöstä.

Varsinais-Suomen mielenterveysomaiset – FinFami ry on vuonna 1984 perustettu yhdistys, joka toiminnallaan edistää läheisten hyvinvointia, kun perheessä tai lähipiirissä ilmenee mielenterveyden haasteita tai päihteiden väärinkäyttöä. Olemme suomen vanhin mielenterveysläheisten yhdistys.

Yhdistys tarjoaa tietoa, ja ammatillista sekä maksutonta keskustelutukea kaikille, jotka ovat huolissaan läheisensä mielenterveydestä tai päihteiden käytöstä. Yksilöllisen keskustelutuen lisäksi yhdistyksen tärkeitä toimintoja ovat erilaiset vertaistukiryhmät, avoimet teemaillat, koulutukset sekä virkistystoiminta. Näiden lisäksi yhdistys tarjoaa vapaaehtoisia tukihenkilöitä kaikenikäisten läheisten tueksi.

Yhdistyksen toiminta tukee julkisen sektorin ennaltaehkäisevää työtä. Järjestämme tietoiskuja ja luentoja eri teemoista ammattilaisille, opiskelijoille sekä muille mielenterveydestä sekä läheistyöstä kiinnostuneille. Yhdistys tekee yhteistyötä muun muassa Varsinais-Suomen sairaanhoitopiirin, kuntien, mielenterveystyön ammattilaisten sekä muiden järjestöjen kanssa tuoden esiin läheisten oikeuksia sekä asemaa palveluissa. Yhdistyksen toiminta on tuettu Stean tuotoilla sekä muiden julkisten toimijoiden myöntämillä avustuksilla.

Yhdistyksessä työskentelee moniammatillinen tiimi sosiaali-,terveys-, ja kasvatusalan ammattilaisia erilaisilla koulutustaustoilla.

Voit tutustua kaikkien FinFamien yhteiseen strategiaan tästä.

##### Toimintamme arvot

Kunnioitus

Kunnioitamme toisiamme yksilöinä ja yhdistyksinä. Toimimme oikeudenmukaisesti.

Luottamus

Rakennamme luottamusta sekä yhdistyksen toiminnassa että yhteiskunnassa. Olemme hyviä kumppaneita.

Lämpö

Toimimme inhimillisesti ja olemme läsnä. Välitämme hyvinvointia. Omaisjärjestötyö voimaannuttaa.

Uskallus

Omaisjärjestötyössä toteutuu luovuus ja innovatiivisuus. Tuomme rohkeasti esiin mielenterveyläheisten näkökulmia ja tuemme läheisiä olemaan avoimia.

##### Turvallisen tilan periaatteet

Noudatamme yhdistyksemme kaikessa toiminnassa turvallisen tilan periaatteita (laadittu 2023):

1. Olemme kaikki yhtä arvokkaita

Jokaisella on oikeus olla oma itsensä ja näyttää omat heikkoutensa ja vahvuutensa loukkaamatta muita. Emme syrji.

2. Jokainen on tervetullut

Omalla olemuksellamme ja toiminnallamme vahvistamme yhdessä sitä, että jokainen voi kokea itsensä tervetulleeksi.

3. Olemme uskonnollisesti ja puoluepoliittisesti sitoutumattomia

Vakaumuksellinen mielipiteisiin vaikuttaminen ei kuulu yhdistyksen toimintaan eikä tiloihin.

4. Emme oleta

Kunnioitamme jokaisen itsemäärittelyoikeutta emmekä tee oletuksia esimerkiksi toisten sukupuolesta, taustasta tai perhesuhteista.

5. Emme hyväksy häirintää

Jokaisella on oikeus sekä psyykkisiin että fyysisiin rajoihin että koskemattomuuteen.

6. Valokuvaa vain kaikkien suostumuksella

Pyydä aina lupa valokuvaukselle, vaikka kuvaisitkin vain esimerkiksi ruokaa tai maisemaa.

7. Jokaisella on oikeus kuulua yhteisöön

Pyydämme mukaan, rohkaisemme osallistumaan ja kuljemme rinnalla.

Kaikilla on vastuu puuttua syrjivään ja epäkunnioittavaan käytökseen, vaikka se ei kohdistuisi itseen. Kerrothan mahdollisesta tilanteesta myös yhdistyksen työntekijälle.

##### Yhdistyksen hallitus

Yhdistyksen hallitus 2025

Puheenjohtaja Alti Forth [email protected]

Varapuheenjohtaja Wilhelmiina Kallio

Tarja Tiitta-Nieminen

Jouko Paija

Kaisa Pirttisalo

Jaana Suikki

Ida Sundqvist, varajäsen

Hertta Winqvist, varajäsen

Sirpa Pahalahti, varajäsen

### Ota yhteyttä

Puhelin
044 793 0580

arkisin klo 9–15

Jos emme pysty heti vastaamaan, soitamme takaisin mahdollisimman pian.

Sähköposti
[email protected]

Yhdistyksen työntekijöiden tiedot löydät Yhteystiedot-sivulta.

Turun toimisto
Itäinen Pitkäkatu 11 a
20520 Turku

Salon toimisto
Astrum, Salorankatu 5-7 24240 Salo

Voit antaa palautetta toiminnastamme tai jättää yhteydenottopyynnön tästä.