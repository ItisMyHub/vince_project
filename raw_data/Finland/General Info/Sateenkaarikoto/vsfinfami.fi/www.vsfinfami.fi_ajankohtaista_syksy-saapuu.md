https://www.vsfinfami.fi/ajankohtaista/syksy-saapuu/

# Syksy saapuu!

syys 4, 2023 | Yleinen

Miten kesäsi on mennyt? Onko kesä ollut täynnä menoja ja aktiviteetteja vai ovatko päivät menneet rauhallisemmin eteenpäin? Kaikenlaiset tavat viettää aikaa ovat todella ok. Mikä mielestäsi kesässä on ollut parasta, entä mikä on ollut haastavampaa?

Kohta syksy on ovella. Millaisia tuntemuksia se sinussa herättää? Joillekuille syksy edustaa uuden alkua, joillekuille se merkitsee energisoivaa aikaa, joillekuille rauhoittumista ja maadoittumista. Osalle se voi herättää haikeutta tai jopa ahdistuksen tunteita.

Edustipa syksy sinulle mitä tahansa, siitä voi yrittää tehdä omannäköisen. Tämä tarkoittaa sallivaa asennetta itseä ja omaa suhtautumista kohtaan.

Mitkä elementit voivat tehdä syksystä sellaisen, että se tuntuu juuri sinusta parhaalle? Huolimatta siitä, mitä tunteita syksyn saapuminen herättää, voi rauhoittavien tai mukavien asioiden tekeminen olla hyväksi. Tuntuvatko villasukat, kuppi teetä ja kynttilän valo hyvältä? Tai ehkä liikunta, aktiivisena pysyminen tai ystävien tapaaminen voi olla sopivampaa. Tai ehkä sen ei tarvitse olla mitään tiettyä tai erityistä, vaan pelkkä oleminen riittää.

Syksy voi saada erilaiset aistit hereille aivan uudella tavalla, ja tähän huomion kiinnittäminen voi olla tärkeää. Ympäristön havainnoiminen, kuten tuoksujen ja värien muuttuminen ympärillä, voi auttaa muistamaan, ettei mikään asia, tilanne tai tunne ole pysyvää. Ihminen ja luonto ovat vahvasti yhteydessä toisiinsa, ja voi olla tärkeää muistaa, että ihmisen mieli ja keho ovat myös muuttuvaa energiaa. Se mitä teemme, työ, harrastukset, kotiaskareet, eivät ole yhtä kuin me. Me olemme muuttuva keho ja muuttuva mieli. Tekemisemme eivät määritä sitä, keitä olemme. Sinä olet jo tärkeä juuri tässä ja nyt. Kiitä itseäsi.

Artikkelin on kirjoittanut vapaaehtoisemme Filippa.

Herättikö teksti ajatuksia tuen tarpeeseen? Älä jää yksin. Tarjoamme maksutonta keskustelutukea kaikille, joiden arkea tai jaksamista kuormittavat itselle tärkeän ihmisen mielenterveyshaasteet tai päihteiden väärinkäyttö.

Ajanvaraukset ja paikat löydät täältä.