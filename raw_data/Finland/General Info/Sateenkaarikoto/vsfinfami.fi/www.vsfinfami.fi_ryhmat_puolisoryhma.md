https://www.vsfinfami.fi/ryhmat/puolisoryhma/

# Puolisoryhmä

Puolisoryhmässä keskustellaan aiheista, joita osallistujat tuovat keskusteluun liittyen puolison sairauden vaikutuksiin heidän elämäänsä ja arkeensa. Osallistujat voivat jakaa iloja, suruja ja huolenaiheita ryhmässä, ja vertaistuesta saa myötätuntoa sekä käytännön vaihtoehtoja haastaviin tilanteisiin. Ryhmäkertojen käsiteltävät ja keskusteltavat teemat nousevat osallistujien tarpeista ja ajankohtaisista aiheista. Ryhmäkerrat voivat sisältää myös toivottuja alustuksia aiheeseen.

Ryhmää ohjaavat koulutetut vapaaehtoiset.

Ryhmä on avoin ja täydentyy jatkuvasti, joten voit liittyä mukaan myöhemminkin, mikäli ryhmässä on tilaa. Otamme lämpimästi vastaan uudet tulijat, ja pääset nopeasti tutustumaan muihin osallistujiin.

Ilmoittautuminen 1.8. alkaen tästä!

Kaikkia yhdistyksen ryhmätoiminnassa mukana olevia koskettaa yhdistyksen turvallisen tilan periaatteet.

### Kenelle?

Läheisille, joiden kumppanilla on mielenterveys- tai päihdeongelmia

### Missä ja milloin?

Tiistaisin 19.8., 16.9., 21.10. ja 18.11. klo 17–19

Kompassisairaala
Kiinanmyllynkatu 13, Turku

##### Jaana Knaapi-Lehtonen

Läheistyön koordinaattori

Ikäihmiset ja perhetyö

040 722 4961
[email protected]