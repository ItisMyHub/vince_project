https://www.vsfinfami.fi/mielenkeitaat/

## Vaikuttaako omaan vointiisi läheisesi mielenterveys- tai päihdehaasteet?

Huoli läheisestä voi kulkea mukana vuosikymmenten ajan tai se voi herätä yllättäen uudessa elämäntilanteessa. Haasteet voivat liittyä:

Läheinen on sinulle tärkeä ihminen, ja hänen hyvinvointinsa vaikuttaa usein myös omaan jaksamiseen.

Olet ehkä jo lapsuudessa elänyt arkea, jossa päihteet tai mielenterveyden ongelmat varjostivat perhettä. Ehkä olet nyt eläkeiässä ja huomaat, että oma lapsesi tai lapsenlapsesi kamppailee, ja huoli on uutta ja hämmentävää.

Tilanne voi olla pitkä tai hetkellinen, ajankohtainen tai vuosien takainen, mutta vaikutukset voivat tuntua yhä. Et ole yksin kokemuksesi kanssa.

On tärkeää, että myös sinä saat tukea. Huolen ei tarvitse jäädä pelkästään omille harteillesi.

### Keskustelutuki

Meiltä voit saada tukea läheistilanteeseesi ammattilaiselta tai koulutetulta vertaiselta, jolla on omakohtaista kokemusta samankaltaisista tilanteista. Tarjolla on sekä yksilöllistä että ryhmämuotoista tukea.

Keskustelutuen käynnit (1–5 kertaa) ovat maksuttomia ja luottamuksellisia. Keskusteluja on mahdollista käydä kasvokkain, puhelimitse tai etäyhteydellä. Kaikki yhteydenotot ja saamamme tiedot käsitellään luottamuksellisina, ja asioida voi myös nimettömästi.

Kasvokkaista keskustelutukea on tarjolla Turussa, Salossa, Raisiossa, Kaarinassa, Naantalissa, Loimaalla, Laitilassa ja Uudessakaupungissa.

Voit varata ajan soittamalla, sähköpostilla tai varaamalla ajan suoraan keskustelutuen pisteelle nettisivuiltamme.

### Kohderyhmä

Hankkeessa keskitytään yli 75-vuotiaiden mielenterveysläheisten tavoittamiseen, mutta tarjoamme tukea ennaltaehkäisevästi 65-vuotta täyttäneille.

##### Amanda Lehtovaara

Hanketyöntekijä

Mielen keitaat ikääntyneille -hanke

040 749 9141
[email protected]