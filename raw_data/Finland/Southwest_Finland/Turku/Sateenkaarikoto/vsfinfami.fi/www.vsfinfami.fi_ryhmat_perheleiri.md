https://www.vsfinfami.fi/ryhmat/perheleiri/

# Perheleiri

Perheleiri 5.-7.9.2025 (LEIRI ON TÄYNNÄ)

Leiri on suunnattu perheille, kun perheessä on mielenterveyden haasteita ja 7-12-vuotiaita lapsia. Leirin tavoitteena on tukea vanhemmuutta ja perheen vuorovaikutusta, pohtia vahvuuksia ja haavoittuvuuksia, oppia tunnistamaan ja nimeämään tunteita sekä keskittyä perheen voimavaroihin.

Leirillä järjestetään ohjattua toimintaa ryhmissä, osa ryhmäkerroista vanhemmat ja lapset ovat erillään ja osa ryhmäkerroista perheet työskentelevät yhdessä.

Leiri pohjautuu Vertti-ryhmämalliin, ja toiminnan tavoite on tukea vanhemmuutta ja lapsen kehitystä sekä perheiden vuorovaikutusta. Perhe pääsee nauttimaan viikonlopun aikana myös luonnosta sekä ulkoilusta ja saunomisesta meren äärellä.  Päiviin mahtuu myös vapaata yhdessäoloa perheen kesken. Diagnoosia ei tarvitse olla, huoli oireilevasta läheisestä riittää.

Leirille haku on päättynyt, eikä uusia ilmoittautumisia oteta enää vastaan.

Leirin teemoina korostuvat mm:

Perheen vahvuudet ja haavoittuvuudet (suojaavat tekijät)
Tunteet perheessä
Vaikeuksista puhuminen ja yhteisymmärrys
Riittävän hyvä vanhemmuus

Leiri sopii myös maahanmuuttajataustaisille perheille. Toiminta leirillä on suomenkielistä, joten edellytämme osallistujilta suomen kielen perustaitoja.

Leiri on maksuton ja sisältää majoituksen, ruuat ja ohjelman.

Huom! Jos osallistuvalla perheellä on myös nuorempia (alle 7v) lapsia, heille järjestetään lastenhoito leirillä ryhmien ajan ja muuten he pääsevät osallistumaan yhteiseen tekemiseen. Vanhempien (yli 12v) lasten mukaan tuleminen leirille myös mahdollista, mutta heille ei järjestetä korvaavaa ohjelmaa nuorempien lasten ryhmien ajaksi. He voivat kuitenkin osallistua perheen yhteiseen tekemiseen.

### Kenelle?

Lapsiperheille, joissa on mielenterveyden haasteita ja perheessä on 7–12-vuotiaita lapsia.

### Milloin?

5-7.9.2025

### Missä?

Viherlahden leirintäkeskus
Merimaskuntie 530
21160 Naantali

##### Elina Karisalmi

Läheistyön koordinaattori

Lapsi- ja perhetyö
TYKS Psykiatria -yhteistyö

044 793 0587
[email protected]