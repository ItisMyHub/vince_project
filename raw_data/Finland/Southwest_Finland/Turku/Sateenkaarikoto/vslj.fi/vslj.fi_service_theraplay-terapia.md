https://vslj.fi/service/theraplay-terapia/

Theraplay-terapiassa vahvistetaan lapsen ja vanhemman välistä suhdetta tarjoamalla uusia vuorovaikutustapoja. Terapian tarkoituksena on vahvistaa vanhemman ymmärrystä ja hyväksyntää viestivää vuorovaikutusta lastaan kohtaan.

Theraplayta voidaan toteuttaa sekä ehkäisevästi että korjaavasti eri-ikäisten lasten kanssa. Työskentelyssä voivat olla mukana lapsen biologiset vanhemmat, adoptiovanhemmat tai sijaisvanhemmat. Terapia voidaan toteuttaa myös lapsen ja yhden vanhemman kanssa.

Theraplay-terapia

* vahvistaa lapsen ja vanhemman välistä vuorovaikutusta ja suhdetta

* parantaa lapsen itsetuntoa

* vahvistaa lapsen taitoa toimia sosiaalisissa suhteissa

* voi tuoda helpotusta lapsen käytösoireisiin

* parantaa lapsen tunneilmaisua

* auttaa vanhempia tulemaan tietoisemmaksi omista vahvuuksistaan.

Toteutus

Jokainen Theraplay-terapiaprosessi rakennetaan yksilöllisesti perheesi tarpeiden mukaisesti. Terapiatapaamisten määrä on keskimäärin 15–30. Tapaamisiin osallistutte yhdessä lapsen ja terapeutin kanssa. Lisäksi terapeutti tapaa vanhempia erikseen heidän omissa keskusteluissaan terapian aikana.

Theraplay-tapaamiset videoidaan vanhempien ja lapsen luvalla. Videoiden äärellä käydyt keskustelut ovat keskeisiä terapiassa, niissä terapeutti auttaa tiedostamaan vahvuuksia rakentaa yhteyttä lapseen. Iloinen ja yllätyksellinen leikkisyys ja onnistumisen kokemukset ovat Theraplay-terapiassa keskeisiä. Lapset pitävätkin Theraplay-terapiasta yleensä hyvin paljon.Theraplay-terapiasta saat apua lapsen käyttäytymishaasteisiin sekä vanhemman ja lapsen välisen vuorovaikutussuhteen ongelmien hoitoon.