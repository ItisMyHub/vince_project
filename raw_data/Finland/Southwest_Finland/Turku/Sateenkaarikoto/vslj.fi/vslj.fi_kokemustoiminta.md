https://vslj.fi/kokemustoiminta/

# Lastensuojelujärjestöjen kokemustoiminta

Kokemustoimijat ovat hyvinvointialueen ammattilaisten työtä helpottava lisäresurssi ja lastensuojelun kehittämisen voimavara. Tältä sivulta löydät tietoa alueen lastensuojelujärjestöjen kokemustoiminnasta.

## Lastensuojelujärjestöjen kokemustoimijat Varsinais-Suomessa

Termejä kokemustoimija ja kokemusasiantuntija käytetään toisinaan rinnakkain. Lastensuojelujärjestöillä on toimijoille myös omia nimikkeitä, kuten kokemuskumppani, vertaisläheinen, vertaistukihenkilö, kehittäjänuori.

Kaikkia lastensuojelujärjestöjen kokemustoimijoita yhdistää omakohtainen kokemus erilaisista haasteista sekä palveluista. Kokemuksen kautta syntynyttä kokemusosaamista hyödynnetään mm. muiden ihmisten tukemisessa, palveluiden kehittämisessä tai ammattilaisten osaamisen lisäämisessä. Kokemustoimijuus perustuu aina vapaaehtoisuuteen.

Lue kokemusosaamisesta yleisesti lisää THL:n sivuilta.

### 240

kokemustoimijaa

### 19

VSLJ:n jäsenjärjestössä

## Koettu auttaa -kampanja tuo esiin kokemustoimijoiden äänen

Varsinais-Suomen Lastensuojelujärjestöt ry:n (VSLJ) Koettu auttaa -kampanja tuo esiin alueen lastensuojelujärjestöjen kokemustoimijoita ja esimerkkejä kokemusäänen hyödyntämisestä. Kampanjassa eri lastensuojelujärjestöjen kokemustoimijat ja järjestöjen sekä hyvinvointialueen ammattilaiset kertovat, miten ja miksi kokemustietoa pitäisi hyödyntää entistä enemmän.

## Lastensuojelujärjestöjen kokemustoiminnan periaatteet ja toimintaohjeet

Lastensuojelujärjestöjen kokemustoiminta on asiantuntijuutta erityisesti palvelujärjestelmästä. Toiminta vahvistaa asiakkaan luottamusta sekä sitoutumista palveluun ja tuo kokemuksen kautta syntyvän osaamisen hyötykäyttöön.

Kokemustoimijat voivat toimia esimerkiksi:

Kokemustoimijalla tulee olla mahdollisuus itse päättää, missä ja miten hän toteuttaa kokemustoimijuuttaan. Kun kokemustoimija kertoo omaa tarinaansa, kertoo hän usein myös läheistensä tarinaa. Viime kädessä taustajärjestöjen ja kokemustoimijan tilaajan tehtävänä on varmistaa, että tarinan kertomisella ei aiheudu vahinkoa kenellekään.

#### Valmistelut, palaute ja eettiset ohjeistukset

Kokemustoimijan kannalta onnistunut yhteistyö edellyttää huolellista etukäteisvalmistelua, luottamuksellisen ja turvallisen tilan luomista sekä koko prosessin aikaisen tuen varmistamista kokemustoimijalle. Etukäteisvalmisteluihin kuuluvat esimerkiksi:

Kokemustoimija tulisi pitää ajan tasalla työn etenemisestä, tuloksista ja siitä, miten hän on omalla panoksellaan vaikuttanut. Kokemustoimijalle on myös hyvä antaa palautetta. Erityisesti mahdollinen kriittinen palaute tulisi käsitellä yhteisesti.

Tilaisuuksien järjestämisessä voi hyödyntää Kokemusasiantuntijuus lastensuojelussa –verkoston eettisiä ohjeistuksia.

Omassa tilaisuudessaan voi hyödyntää myös VSLJ:n sivuilta löytyviä turvallisemman tilan periaatteita.

Järjestöt määrittävät itse kokemustoimijoiden koulutuksen sisällön, ja koulutuksessa otetaan huomioon kunkin toiminnan erityispiirteet. Koulutus on usein myös jatkuvaa oppimista toiminnan ohella. Koulutuksessa opitaan esimerkiksi:

Varhassa toimivat kokemustoimijat/-asiantuntijat ovat käyneet vähintään 30 tunnin laajuisen koulutuksen.

Lastensuojelujärjestöjen kokemustoimijoilla on oman taustajärjestönsä tuki, jonka sisällöstä jokainen järjestö vastaa itse. Varhassa kokemusasiantuntijoina toimiville tulee järjestää myös säännöllistä työnohjausta.

Pääsääntöisesti kokemustoimijan tilannut taho maksaa palkkion omien käytäntöjensä mukaan. Palkkion ja mahdollisten muiden kulujen maksamisesta tulee sopia ennen tilaisuutta kokemustoimijan kanssa.

Alaikäiset voivat toimia kokemusasiantuntijoina kehittämis- ja vaikuttamistoiminnassa esimerkiksi erilaisissa koulutustilaisuuksissa, kehittämistyöpajoissa sekä tapahtumissa. Alaikäisten kokemustoimintaa ohjaa eettisten ohjeistusten lisäksi myös Lapsen oikeuksien sopimus. Aikuisten tulee suojella lasta kaikenlaiselta huonolta kohtelulta koko prosessin ajan.

#### Osallistuminen ikätason mukaisesti

Lapsi/nuori osallistuu toimintaan oman ikätasonsa ja mielenkiintonsa mukaan. On tärkeää muistaa, että lapsen ja nuoren kokemustoimijuus ei ole sama asia, kuin oman yksityisen tarinan jakaminen. Alaikäinen lapsi tai nuori ei toimi yksin kokemusasiantuntijaroolissa, vaan tällä on aina mukana aikuinen toiminnasta vastaavasta organisaatiosta. Tilaisuuden aikuiset suodattavat yhdessä kokemustoimijoille esitettyjä kysymyksiä, jotta alaikäinen kokemustoimija ei joudu vastaamaan liian henkilökohtaisiin asioihin.

#### Tilaisuuden suunnittelu ja purku

Alaikäisten kokemustoimijoiden tilaisuuksiin kutsuminen tulisi tehdä ajoissa, jotta osallistumiseen voidaan valmistautua rauhassa. Tärkeää on myös mahdollisimman tarkka ennakkoinformaatio, jotta lapsi ymmärtää, mihin ja miten hänen kokemusasiantuntijuuttaan tullaan hyödyntämään. Tilaisuudet tulisi suunnitella lapsilähtöisesti, nuorimpien ikä huomioiden. Myös muita osallistujia on hyvä tiedottaa alaikäisten mukanaolosta ja pyytää heitä käyttämään lapsille ymmärrettävää kieltä.

Ennakkovalmistelun sekä tilaisuuksien aikana saadun tuen lisäksi alaikäisellä kokemustoimijalla on oikeus käydä turvallisen aikuisen kanssa tilaisuuden jälkeen läpi osallistumiseen liittyviä tuntemuksia ja ajatuksia.

Huomioithan, että alaikäisten osallistuminen kokemustoimintaan edellyttää lapsen ja nuoren oman kiinnostuksen ja suostumuksen lisäksi myös huoltajan tai lapsen oman sosiaalityöntekijän kirjallisen luvan osallistua toimintaan. Lapsilla ja nuorilla tulisi myös olla aikuisiin verrattuna tasavertaiset oikeudet saada palkkio kokemusasiantuntijoina toimiessaan.

## Yhteistyö Varhan kanssa

Varsinais-Suomen hyvinvointialueella on kokemusasiantuntijatoiminnalle omia käytäntöjä ja ohjeistuksia. Voit lukea toiminnasta Varhan sivuilta.

## Lastensuojelujärjestöjen kokemustoiminnan teemat ja sisällöt

Alta löydät lisätietoa eri teemoihin liittyvästä kokemustoiminnasta Varsinais-Suomessa sekä toimintaa tarjoavat järjestöt. Voit olla yhteydessä suoraan järjestöihin.

#### Vastaava järjestö

Auta Lasta ry:n Veturointi-toiminta.

#### Toiminta​

Lastensuojelun kokemusasiantuntijoiden tarjoamaa tukea ja tsemppausta (yksilötuki ja ryhmätoiminnat) nuorille, joilla on kokemusta lastensuojelusta sekä lastensuojelun kehittämis- ja vaikuttamistoimintaa. Toiminta painottaa nuoren toimijuutta, elämänhallintaa, hyvinvointia ja osallisuutta sekä kokemusasiantuntijoiden ja nuorten roolia lastensuojelun kehittämisessä.​​

#### Koulutus

Kokemusasiantuntijat käyvät n. 30 tunnin pituisen Veturi-valmennuksen, joka sisältää iltatapaamisia ja leirin. Veturi-valmennuksia järjestetään ryhmävalmennuksina n. 1-2 vuoden välein Oulun ja Turun seuduilla. Tarvittaessa valmennusta on mahdollista toteuttaa myös yksilövalmennuksena. Tavoitteena on mahdollistaa eri näkökulmien ja kokemusten jakaminen, turvallinen ja luottamuksellinen ympäristö sekä tarvittava tuki. Veturit saavat valmennuksesta tukea omien vahvuuksien, voimavarojen ja rajojen tunnistamiseen ja oman tarinan työstämiseen sekä valmiuksia kokemusasiantuntijana toimimiseen ja nuorten tukemiseen sekä ohjaamiseen tarvittaessa muiden palvelujen ja tuen äärelle.

#### Vastaava järjestö

Kokemuskumppanit, Perhekuntoutuskeskus Lauste

#### Toiminta​

Kokemuskumppani on vanhempi, jolla on henkilökohtaista kokemusta lastensuojelusta asiakasvanhempana sekä motivaatiota auttaa ja tukea muita vanhempia ja perheitä.​​ Kokemuskumppanit toimivat tukena asiakasvanhemmille ja asiakkaan äänenä lastensuojelun kehittämistyössä yhdessä ammattilaisten kanssa.

#### Koulutus

Koulutuksen kesto n. 100 tuntia / 4-5 kuukautta. Osallistujat valitaan haastatteluiden perusteella. Koulutus sisältää reflektiivistä pienryhmätyöskentelyä (2 t/vko) ja yksittäisiä tietopohjaisia koulutuspäiviä. Keskeisinä sisältöinä ovat omien lastensuojelupalveluihin liittyvien kokemusten työstäminen ryhmässä, tietoperusta lastensuojelun palvelujärjestelmästä, etiikasta ja oikeudellisista asioista ja kokemustoimijan työhön ja identiteettiin liittyvää orientoitumista.

#### Vastaava järjestö

Varsinais-Suomen mielenterveysomaiset – FinFami ry

#### Toiminta

Vertaisomaisia sekä kokemusasiantuntijoita. Vertaiset ja kokemusasiantuntijat ovat koulutettuja vapaaehtoisia, joilla on omakohtainen kokemus läheisen psyykkisestä sairastumisesta tai päihteiden käytöstä. Omakohtainen kokemus läheisenä on esimerkiksi vanhemman, puolison tai lapsen näkökulmasta.

#### Koulutus

Kokemusasiantuntijan koulutus on kestoltaan noin 80 tuntia. Vapaaehtoistoiminnan peruskurssi sekä tehtävään suuntaava koulutus vaaditaan, jotta voi toimia V-S FinFamin vapaaehtoisena. Vertaisilla on oma koulutuksensa työparityöskentelyyn.

#### Kokemustoimijoiden saama tuki​​​​

​

#### Vastaava järjestö

SOS-kehittäjänuoret, SOS-Lapsikylä

#### Toiminta

Noin 12–20-vuotiaista lastensuojelun kokemusasiantuntijanuorista koostuva ryhmä, joka toimii valtakunnallisesti sekä alueellisesti viidellä eri alueella Suomessa.

#### Koulutus

Toiminta on valmennuksellista ja sen avulla nuoret voivat kehittyä kokemusasiantuntijoiksi. Nuoria ohjataan puhumaan ryhmän äänellä ja suojaamaan omaa itseään ja kokemustaan. SOS-Lapsikylä vastaa nuorten rekrytoinnista ja valmentamisesta. Jokainen nuori saa yksilöllisen perehdytyksen ennen ryhmään pääsyä.

#### Vastaava järjestö

Kuule minua -hanke, Ehjä ry

#### Toiminta

Kuule minua -hanke tarjoaa pakolais- ja turvapaikanhakijataustaisille nuorille (18—29-vuotiaat) vertaistukea ryhmissä ja mahdollisuuden päästä vaikuttamaan yhteiskunnallisiin asioihin.

#### Koulutus

Kokemusasiantuntijat käyvät 16 tunnin pituisen kokemustarinakurssin.​ Kurssiin sisältyy esiintymisharjoituksia, oman tarinan kirjoittamista ja sen esittäminen sekä teoriaa kokemusasiantuntijuudesta ja yhteiskunnallisista asioista. Kurssi vaatii nuorilta sitoutumista kurssiin ja kokemusasiantuntijana toimimiseen, hankkeen työntekijä arvioi, onko nuori soveltuva koulutukseen

#### Vastaava järjestö

MIELI Lounais-Suomen mielenterveys ry / Turun kriisikeskus

#### Toiminta

Keskusteluapua ja vertaistukea kriisistä selviytymisen tueksi. Yksilö- ja ryhmämuotoista vertaistukea lapsen menettäneille. Yksilövertaistukea aikuisille sisaruksen menettäneille​.

#### Koulutus

40 oppitunnin vapaaehtoisten peruskoulutus (järjestön oma) + perehdytys vertaistukijana Feeniks-työssä (2 h). Valinta tapahtuu haastattelun kautta, usein taustalla myös jos tunteminen asiakkuuden kautta (kriisityön + vertaistuen asiakkuus). Koulutus on toiminnallinen ja kokemuksellinen, käsittelee vapaaehtoisena toimimista ja elämän kriisejä​.

#### Vastaava järjestö

Äidit irti synnytysmasennuksesta Äimä ry

#### Toiminta

Kokemustoiminnan tavoitteena on synnytyksen jälkeiseen tai raskauden aikaiseen masennukseen ja vauva-ajan psykooseihin liittyvän tiedon ja ymmärryksen lisääminen. Vertaistukitoiminnan tavoitteena on tuen tarjoaminen.

#### Koulutus

Vapaaehtoiset kokemusasiantuntijat ovat käyneet kokemusasiantuntijakoulutuksen jonkin muun tahon järjestämänä. Varhassa vapaaehtoisten osalta Rasekon ja Salon kansalaisopiston järjestämät koulutukset, pituudeltaan n. 100 tuntia.​ Vertaistukitoiminnan osalta vapaaehtoiset koulutetaan itse.

#### Vastaava järjestö

Turun ensi- ja turvakoti ry

#### Toiminta

Kokemustoimijat toimivat tällä hetkellä Turun ensi- ja turvakodin perheryhmäkodissa, ensikodissa, päihdeavopalvelu Oliviassa ja eroauttamistyössä. Toiminta on kuitenkin myös Varhan hyödynnettävissä.

#### Koulutus

Kokemustoimijat suorittavat Kokemustoimijakoulutuksen, johon sisältyy 25 tuntia lähiopetusta. Lisäksi koulutukseen kuuluu 20 tuntia itsenäistä työskentelyä, joka koostuu ennakko- ja välitehtävistä. Kouluttajat toimivat valmentajina ja ovat tukena myös lähiopetuspäivien välillä. Koulutuksesta vastaavat kouluttajat ovat suorittaneet Ensi- ja turvakotien liiton kokemustoimijoiden kouluttajakoulutuksen. Koulutus on Kokemustoimintaverkoston mallin mukainen.

#### Kokemustoimijoiden saama tuki​​​​

Turun ensi- ja turvakoti ry:n Vertais- ja kokemustoimijaryhmän koulutetut, kokemustoimijoille tutut työntekijät tukevat käytössä olevia kokemustoimijoita läheisesti.

### Heidi Tuimala

Järjestöpäällikkö (restonomi, YAMK)

### Salli Siltanen

Koordinaattori (VTK, MA)

## Tietoa kootusti ammattilaisille

Kokoamme alueen lastensuojelujärjestöjen palvelut yhteen, järjestämme tilaisuuksia ja koostamme materiaaleja ammattilaisille.