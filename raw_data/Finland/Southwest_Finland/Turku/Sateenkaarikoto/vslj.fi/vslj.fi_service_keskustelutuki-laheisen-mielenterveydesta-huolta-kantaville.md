https://vslj.fi/service/keskustelutuki-laheisen-mielenterveydesta-huolta-kantaville/

FinFamin keskustelutuki tarjoaa sinulle tukea omaan jaksamiseen, kun läheiselläsi on mielenterveyden haasteita ja psyykkisiä oireita.

FinFamin keskustelutuki on tarkoitettu kaikille, joilla on huoli läheisensä mielenterveydestä tai omasta jaksamisestaan läheisesi oireillessa.

Oireileva voi olla kuka vain läheisesi eikä hänellä tarvitse olla diagnoosia.

Keskustelutuessa lähdetään liikkeelle juuri sinun tilanteestasi. Keskustelusta saat tukea omaan jaksamiseesi, rajojen asettamiseen, lasten huomioimiseen ja arjen vuorovaikutustilanteisiin. Saat myös tietoa vertaistuesta, psyykkisistä sairauksista sekä palveluista.

Keskustelutuki on maksutonta ja luottamuksellista. Kertomiasi asioita ei kirjata ylös. Jos haluat, voit asioida myös nimettömästi. Keskustelutukea antavat sosiaali-, kasvatus- ja terveysalan ammattilaiset, mutta se ei ole terapiaa.

Voit saada keskustelutukea kasvokkain, puhelimitse, videoyhteydellä, verkkoalustojen kautta tai sähköpostilla. Voit tulla keskustelutukeen yksin tai esimerkiksi puolisosi, perheesi tai sisaruksesi kanssa. Palvelu on tarkoitettu kaikenikäisille.

FinFamin keskustelutuki on tarkoitettu kaikille, joilla on huoli läheisensä mielenterveydestä tai omasta jaksamisestaan läheisen oireillessa.läheinen,omainen