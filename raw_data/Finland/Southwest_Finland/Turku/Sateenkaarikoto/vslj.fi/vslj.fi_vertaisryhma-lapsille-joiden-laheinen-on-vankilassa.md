https://vslj.fi/vertaisryhma-lapsille-joiden-laheinen-on-vankilassa/

Uutiset, Tuki ja toiminta  ·  18.4.2023

# Vertaisryhmä lapsille, joiden läheinen on vankilassa

Meidän ryhmä on vertaisryhmä lapsille, joiden vanhempi tai muu läheinen suorittaa vankeusrangaistusta tai muuta rikosseuraamusta. Mukaan voi tulla myös, jos läheinen on menossa tai on aiemmin ollut vankilassa. Toiminta soveltuu 7-12-vuotiaille lapsille, mutta myös esikouluikäisen osallistumista voidaan yhdessä pohtia. Ryhmän järjestävät Fingerroosin säätiön toimintakeskus Panskis, Kriminaalihuollon tukisäätiön lapsi- ja läheistyö, Auralan Setlementin Sopu-työ sekä Turun kaupunki.

19.-21.6.2023 järjestettävään ryhmään valitaan 3-6 lasta ja heidät haastatellaan yhdessä huoltajan kanssa ennen ryhmän alkua. Ryhmän kokoontumispaikka on Turku, mutta osallistuakseen ei tarvitse olla turkulainen. Toiminta on perheille maksutonta.

Vertaisryhmätoiminnan tavoitteena on antaa lapselle turvallinen tila käsitellä läheisen vankeusrangaistukseen ja sitä edeltäviin elämäntapahtumiin liittyviä kokemuksia samankaltaisia asioita kokeneiden lasten kanssa. Lapset saavat mahdollisuuden harjoitella kaikenlaisten tunteiden ilmaisemista sekä vahvistaa pärjäävyyttään erilaisten toiminnallisten menetelmien avulla. Lisäksi leikit, hauskanpito ja mahdollisuus uusien ystävyyssuhteiden solmimiseen ovat tärkeä osa ryhmää.

Mikäli asiakaskunnastanne löytyy perheitä, joita tämä toiminta voisi palvella, voi heille välittää tietoa ryhmästä. Säätiö kertoo mielellään lisää niin työntekijöille kuin asiakkaille, ja asiakkaan antaessa luvan säätiö voi myös olla heihin suoraan yhteydessä. Ilmoittautumisaikaa ryhmään on 26.5. 2023 saakka.

## Lisätietoja:

Anastasia Lapintie, Lapsi- ja läheistyön vastaava, Kriminaalihuollon tukisäätiö

Puh. 050 412 4016

anastasia.lapintie@krits.fi

Tietoa ryhmän toiminnasta Kriminaalihuollon tukisäätiön sivuilla

Jaa artikkeli: