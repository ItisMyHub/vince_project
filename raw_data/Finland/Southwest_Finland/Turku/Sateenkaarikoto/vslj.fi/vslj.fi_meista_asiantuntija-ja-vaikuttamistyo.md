https://vslj.fi/meista/asiantuntija-ja-vaikuttamistyo/

# Asiantuntija- ja vaikuttamistyö

Teemme tietoon ja tutkimukseen perustuvaa yhteiskunnallista vaikuttamistyötä. Olemme asiantuntijoina mukana useissa erilaisissa ohjausryhmissä, työryhmissä ja verkostoissa. Vaikutamme lapsen oikeuksien toteutumiseen Varsinais-Suomessa ja pyrimme parantamaan lastensuojelujärjestöjen toimintaedellytyksiä.

## Mitä teemme

Teemme työtä niin kansallisella tasolla kuin maakunnallisissa ja paikallisissa foorumeissa, joissa pyrimme tuomaan jäsenjärjestöjemme ääntä kuuluviin. Asiantuntijatyö sisältää niin järjestöjen äänen tuomista kuuluville esim. hyvinvointialueen toimijoille kuin myös järjestöjen välisen ja sisäisen osaamisen tukemista. Tuomme esiin jäsenjärjestöjen työtä ja osaamista lukuisissa ohjausryhmissä, minkä lisäksi olemme mukana asiantuntija- ja vaikuttajaroolissa niin Varsinais-Suomen hyvinvointialueen kuin valtakunnankin tasolla.

Vaikutamme lasten, nuorten ja lapsiperheiden hyvinvointiin Varsinais-Suomessa tuottamalla ja jakamalla tietoa. Nostamme esiin järjestöjen havaintoja sekä tutkimukseen perustuvia huomioita lapsen oikeuksien toteutumiseksi. Otamme kantaa ja osallistumme alueelliseen keskusteluun, eri työryhmiin ja verkostoihin. Lisäksi pyrimme vaikuttamaan järjestöjen toimintaedellytysten turvaamiseen.

## Ryhmät ja verkostot, joissa olemme mukana

- Lastensuojelun Keskusliiton hallitus
- Lastensuojelun Keskusliiton lapsi- ja perhepoliittinen neuvottelukunta
- Lastenpäivän säätiön valtuuskunta
- Lastensuojelun Keskusliiton lastensuojelun neuvottelukunta

(edustajana: Perhekuntoutuskeskus Lauste)
- Perheet keskiöön! Järjestöjen perhekeskusverkosto
- SOSTE Suomen sosiaali ja terveys ry:n valtuusto 2024–2027 (edustajana Ilkka Kantola)
- Varsinais-Suomi
- Jäsenjärjestöt
- Tiedeyhteistyö
- Muut
## Vaikuttajakummit

Vaikuttajakummit ovat Varsinais-Suomen hyvinvointialueen aluevaltuutettuja, jotka edustavat omia valtuustoryhmiään. Yhteistyön tavoitteena on Suomen lapsiystävällisin hyvinvointialue.

### Miia Hänninen

Toiminnanjohtaja (VTM, työnohjaaja)

### Johanna Syrjänen

Kehittämispäällikkö (KM)

## Medialle

Olemme lapsen oikeuksien toteutumisen alueellinen asiantuntija. Edustamme lastensuojelujärjestöjen yhteistä ääntä ja autamme tarvittaessa löytämään oikeat yhteyshenkilöt.

## Heidekenin tiedekummit

Heidekenin tiedekummit vahvistavat johtavaa asemaamme lastensuojelun asiantuntijoina Varsinais-Suomessa. Tiedekummit ovat Turun yliopiston ja Åbo Akademin eri tieteenalojen tutkijoita ja avainhenkilöitä, jotka toimivat linkkeinä tiedeyhteisöön.