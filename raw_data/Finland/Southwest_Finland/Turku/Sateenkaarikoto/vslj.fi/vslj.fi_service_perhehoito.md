https://vslj.fi/service/perhehoito/

Tuotamme vahvasti tuettua perhehoitoa kodin ulkopuolelle sijoitetulle lapselle tai nuorelle. Jokainen perhehoitaja on huolellisesti valmennettu tehtäväänsä. Autamme löytämään jokaiselle lapselle juuri hänelle sopivan sijaisperheen. Perhehoitomme sisältö suunnitellaan aina sijoitettavan lapsen tarpeiden ja perhehoitajan tarvitseman tuen mukaan. Tärkeää perhehoidon palvelussa on dialoginen työskentelyote sekä perhehoitajien vahva ammatillinen tuki. Aivan keskeisessä asemassa on perhehoitajan ja lapsen välisen kiintymyssuhteen vahvistuminen. Meiltä voi tiedustella sijaisperhepaikkoja eri-ikäisille lapsille ja voimme vastata isojenkin sisarussarjojen sijoitustarpeeseen. Tilavat asuntomme mahdollistavat useamman lapsen sijoituksen samaan kotiin.

Perhehoidossa lapsi tai nuori asuu sijoitettuna valmennetun perhehoitajamme luona. Perhehoidon tukityöntekijät tukevat perhehoitajaa kasvatustehtävässään ja varmistavat lapsen hyvän hoidon ja huolenpidon. Perhehoitajamme asuvat omissa asunnoissaan tai vastaavasti SOS-Lapsikylän omistamassa asunnossa. Tarjoamme sekä pitkä- että lyhytaikaista perhehoitoa lapselle eli hän voi olla perhehoidossa joko toistaiseksi tai tietyn määräaikaisen ajanjakson.

Tärkeää meille perhehoidossa on mahdollistaa lapsen ja nuoren:

* Yksilöllisyys

* Turvallinen yhteisö

* Sukulaiset ja ystävät

* Osallisuus

* Koulunkäynnin tuki

* Itsenäistyminen Tuotamme perhehoitoa huostaanotetuille tai kiireellisesti sijoitetulle lapselle. Lapsi tai nuori asuu sijoitettuna valmennetun sijaisperheemme luona.