https://vslj.fi/kohtaamiskoulutukset/

Uutiset, Tapahtumat ja koulutukset  ·  17.6.2021

# Kohtaamiskoulutukset verkossa syksyllä 2021

Teetkö työtä nuorten parissa? Anna nuorille ääni!

Kohtaamiskoulutus on nuorten itsensä kehittämä formaatti. Koulutuksessa elämästään kertovilla nuorilla on omakohtaisia kokemuksia erilaisista elämänhaasteista ja tukipalveluista sekä tahto kehittää nuorten palveluita ja halu vaikuttaa yhteiskunnallisiin aiheisiin. Kohtaamiskoulutus on yhteiskehittämisen tuotos yhdessä CoSIE –Co-creation of Service Innovation in Europe -hankkeen ja Tukenasi ry Nuorten raadin kanssa. Kohtaamiskoulutukset ovat osa Turun kaupungin syrjäytymisen ehkäisemisen hankkeen syksyn koulutustarjontaa.

Nuorille on paljon palveluita ja kohtaamistilanteet ovat monenlaisia. Osa kohtaamisista oppilaitoksissa, nuorisopalveluissa ja sotepalveluissa ovat hyviä, osassa on parantamisen varaa. Jokainen kohtaaminen on kokemus, jonka nuori muistaa.

Jos nuori ei tunne tulleensa kuulluksi, arvostetuksi ja kohdatuksi, hän ei koe tulleensa autetuksi.

Ilmoittaudu elokuun tai lokakuun webinaariin! Ilmoittautuminen sähköpostitse: sari.turpeinen@turku.fi. Koulutukset järjestetään Zoom-alustan kautta.

## Aikataulu

Elokuun koulutus: 24.8. kello 13–15.30

Lokakuun koulutus: 14.10. kello 13–15.30

Tervetuloa mukaan!

Syrjäytymisen ehkäiseminen on osa Smart and Wise Turku -kärkihanketta. Sen tavoitteena on tukea erityisesti 15–29-vuotiaiden nuorten, nuorten aikuisten ja perheiden syrjäytymistä ehkäiseviä toimenpiteitä.

Jaa artikkeli: