https://vslj.fi/tekstivastine-vslj-ry-video/

# Tekstivastine videolle: VSLJ ry – Jotta alueen jokainen lapsi voisi hyvin

Tämä on tekstivastine “Varsinais-Suomen lastensuojelujärjestöt – Jotta alueen jokainen lapsi voisi hyvin” -videolle. Video on toteutettu siten, että kertojan puhuessa kuvaan ilmestyy samanaikaisesti piirrettyä kuvitusta. Tässä tekstivastineessa kerrotaan ensin, mitä kertoja kertoo ja sen jälkeen kuvataan, mitä kuvaan on ilmestynyt puheen aikana.

Kertoja: Varsinais-Suomen lastensuojelujärjestöt – Jotta alueen jokainen lapsi voisi hyvin

Kuvassa: Varsinais-Suomen Lastensuojelujärjestöt ry:n eli VSLJ:n logo ja otsikko tekstinä.

Kertoja: Varsinais-Suomen alueella on paljon lastensuojelujärjestöjä, joista jokaisella on omat erityisvahvuutensa ja -osaamisensa.

Kuvassa: Suomen kartta, josta on väritetty Varsinais-Suomen alue. Kartan ympärillä on neljä erilaista tilannetta:

Kuvan ympärille täydentyy vielä kuusi ympyrää, joiden sisällä on erilaisia tilanteita kuvaavia symboleita:

Kertoja: Varsinais-Suomen lastensuojelujärjestöt ry kokoaa nämä järjestöt ja niiden tarjoaman avun yhteen helposti tavoitettavaksi kokonaisuudeksi.

Kuvassa: Suomen kartan alla on Perhetalo Heidekenin rakennus, jonka takana näkyy harmaata kaupunkisiluettia. Kartasta Varsinais-Suomen alueelta kulkee viisi nuolta kohti Perhetalo Heidekenin rakennusta.

Kertoja: Jäsenjärjestöissämme yhdistyy ammattilaisten tietämys, kokemusasiantuntijuus ja vapaaehtoisten auttamishalu.

Kuvassa: Kuvakokonaisuuden alle on kirjoitettuna sanat “ammattilaiset”, “kokemusasiantuntijat” ja “vapaaehtoiset”.

Kertoja: Monipuolisuus ja yhdessä työskentelyn taito varmistavat, että perheiden yksilöllisiin tarpeisiin löytyy myös yksilöityjä ratkaisuja.

Kuvassa: Järjestön henkilö, kunnan ammattilainen sekä kouluikäinen lapsi ja hänen kaksi äitiään istuvat pyöreän pöydän ääressä keskustelemassa.

Kertoja: Järjestöjen kautta on tarjolla toimintaa ja palveluja ehkäisevästä korjaavaan työhön. Autamme osaltamme, että tuki saadaan perille oikea-aikaisesti.

Kuvassa: Jana, jonka vasemmassa päässä on teksti “Ehkäisevän tuen palvelut” ja esimerkkinä keskusteluapua puhelimitse. Janan keskellä teksti “Varhaisen tuen palvelut” ja kuvassa tukihenkilö potkii palloa kouluikäisen lapsen kanssa. Janan oikeassa reunassa on teksti “Korjaavan työn palvelut” ja esimerkkinä järjestön edustaja keskustelemassa eroamassa olevien vanhempien kanssa. Vanhempien välissä on haljennut sydän, nyrkki ja mustaa suttua.

Kertoja: Lastensuojelujärjestöt ovat oleellinen osa alueen lasten, nuorten ja perheiden turvaverkkoa.

Kuvassa: Iso sateenvarjo, jonka alla on neljä aiemmin videolla esiintynyttä VSLJ:n jäsenjärjestöjen henkilöä. Sateenvarjossa on VSLJ:n logo.

Kertoja: Kun toimimme osana hyvinvointialueen rakennetta julkisten palvelujen rinnalla, toiminta on tehokasta ja se saadaan kohdennettua järkevästi sitä tarvitseville.

Kuvassa: Surullinen pikkulapsi nallensa kanssa. Hänen molemmilla puolillaan on polvillaan VSLJ:n jäsenjärjestön edustaja ja kunnan työntekijä. Kuvan taustalle ilmestyy rakennus, jossa lukee “Julkiset palvelut”. Rakennuksen edessä kolme julkisen puolen työntekijää katsoo myös kohti lasta. Työntekijöiden ja järjestöjen henkilöiden välistä lähtee erilaisia polkuja eri suuntiin. Polut on nimetty palvelupoluiksi.

Kertoja: Tavoitteenamme on, että alueen jokainen lapsi voisi hyvin.

Kuvassa: Näytetään kaikki tähän videolla näytetyt kuvat yhtäaikaa ja niiden keskelle ilmestyy joukko iloisen näköisiä lapsia ja nuoria. Kuvan alle lisätään nettiosoite: vslj.fi.