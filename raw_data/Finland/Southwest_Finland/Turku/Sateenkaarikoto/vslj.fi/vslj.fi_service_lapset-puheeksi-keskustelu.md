https://vslj.fi/service/lapset-puheeksi-keskustelu/

Miten tukea lasta tai nuorta, kun perheenjäsen sairastaa syöpää? Moni vanhempi kokee huolta lasten voinnista, kun perheenjäsen sairastaa syöpää. Mielessä risteilee kysymyksiä siitä, miten lapset reagoivat muuttuneeseen tilanteeseen, miten sairastuminen vaikuttaa heihin ja miten vanhempana olisi hyvä toimia.

Lapset puheeksi -keskustelussa pohditaan yhdessä Lounais-Suomen Syöpäyhdistyksen ammattilaisen kanssa, miten lasta voi tukea, kun syöpä muuttaa perheen arkea. Keskustelu antaa myös keinoja, miten keskustella lapsen kanssa syöpään liittyvistä asioista sekä tukee vanhemman omaa jaksamista sekä vanhemmuutta. Yhteinen tavoite keskustelussa on perheen toimiva arki ja hyvinvoinnin ylläpitäminen syövästä huolimatta.

Lapset puheeksi -keskustelu auttaa löytämään keinoja, joilla tukea lasta tai nuorta, kun perheenjäsen sairastaa syöpää.