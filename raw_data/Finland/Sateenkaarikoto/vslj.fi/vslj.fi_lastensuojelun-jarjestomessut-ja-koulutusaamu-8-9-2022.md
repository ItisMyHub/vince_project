https://vslj.fi/lastensuojelun-jarjestomessut-ja-koulutusaamu-8-9-2022/

Uutiset, Tapahtumat ja koulutukset  ·  10.5.2022

# Lastensuojelun järjestömessut ja koulutusaamu 8.9.2022

Lastensuojelun järjestömessut järjestetään pitkän koronatauon jälkeen torstaina 8.9. klo 11.15-13.00 uudessa Majakkasairaalassa ja Medisiina D:ssä. Ohjelmassa tänä vuonna myös koulutusaamu klo 9-11 lasten, nuorten ja lapsiperheiden parissa työskenteleville ammattilaisille ja opiskelijoille. Päivän molemmat osiot ovat maksuttomia. Yhteistyössä mukana Turun yliopisto, INVEST ja Sote-akatemia.

Lastensuojelun koulutusaamu on täynnä.

Katso saapumisohjeet messuille

## Lastensuojelun koulutusaamu

Aamu alkaa koulutuksella klo 9-11 Medisiina D:n Alhopuro-salissa. Koulutusaamussa yläteemana on mielenterveys, ja puheenvuorot ovat sekä tiedemaailmasta että järjestöjen asiantuntijoilta.

### Ohjelma

Koulutukseen osallistuminen vaatii ennakkoilmoittautumisen. Koulutus alkaa klo 9.00, joten olethan ajoissa paikalla. Ilmoittautuneet saavat tarkemmat ohjeet antamaansa sähköpostiosoitteeseen.

9.00 Tilaisuus alkaa, juontajana toimii VSLJ:n toiminnanjohtaja Miia Hänninen

9.05 Lapsen mielenterveyttä suojaavat ja haavoittavat tekijät varhaislapsuudessa

Psykologian professori Riikka Korja, Turun yliopisto

9.30 Vanhemman tukeminen silloin, kun perheen lapsella on vakavia mielenterveyden haasteita

Hannele Al-Hamzawi, kokemuskumppani, Asiakkaasta kumppaniksi -hanke/Perhekuntoutuskeskus Lauste

9.50 Miten tunnistaa ja tukea nuorta mielenterveysläheistä?

Noora Tamminen, projektityöntekijä, Vertaistukea verkossa -hanke, Varsinais-Suomen Mielenterveysomaiset FinFami ry

10.10 Itsemurhiin liittyvät myytit - näkökulmia kohtaamiseen

Anne Järnstedt, kriisityöntekijä, Lounais-Suomen mielenterveys MIELI ry/Turun Kriisikeskus

Petra Koski, kriisityöntekijä, Lounais-Suomen mielenterveys MIELI ry/Turun Kriisikeskus

10.30 Ihmeelliset vuodet -ohjelma lasten käytösongelmien ehkäisyyn ja hoitoon

Kati Granlund, kehityspäällikkö, Lastenpsykiatrian tutkimuskeskus, Turun yliopisto

Päivi Lindberg, hankevastaava/perhetyöntekijä, Suomen Icehearts

11.00 Tilaisuus päättyy

## Lastensuojelun järjestömessut

Koulutusaamun jälkeisillä Lastensuojelun järjestömessuilla Medisiina D:ssä ja sen viereisessä Majakkasairaalassa klo 11.15-13.00 pääset kohtaamaan lastensuojelujärjestöjä ja tutustumaan tarkemmin järjestöjen toimintaan. Tutustuthan alta myös Turun yliopiston näytteilleasettajiin. Messut ovat kaikille avoimet.

### Näytteilleasettajat

Mukana messuilla:

### Saapuminen messuille

Koulutuksen takia suurin kävijämäärä tulee olemaan heti messujen alussa, joten suosittelemme saapumista aloitusaikaa myöhemmin. Messut järjestetään Medisiina D:n ensimmäisen kerroksen aulassa sekä Majakkasairaalassa Tiedonkolu-tilassa. Messutiloja yhdistää yhdyskäytävä. Henkilörajoitusten takia voimme ottaa Majakkasairaalan tilaan kerrallaan vain rajatun määrän ihmisiä. Ohjaamme sinut tarvittaessa Medisiina D:n puolelle.

#### Tarkemmat saapumisohjeet

Suosittelemme saapumista julkisilla kulkuneuvoilla.

Saapuminen kävellen: Savitehtaankadun suunnasta tai Kiinanmyllynkadun/Joukahaisenkadun suunnasta.

Saapuminen pyörällä: Savitehtaankadun suunnasta tai Kiinanmyllynkadun/Joukahaisenkadun suunnasta. Medisiina D:n edessä on kaksi pyöräparkkia.

Saapuminen bussilla: Paikalle pääset mm. busseilla 60, 32, 42. Hammasklinikan ja Kupittaan aseman pysäkeiltä on muutaman minuutin kävelymatka.

Saapuminen autolla: Alueen pysäköintimahdollisuudet ovat rajalliset. Lähin maksullinen parkkihalli on P1 Majakkasairaalan vieressä. Halliin ajetaan Savitehtaankadun suunnasta.

Katso saapumisohjeet ja kartta.

## Lisätiedot:

Salli Siltanen, koordinaattori, VSLJ ry

salli.siltanen@vslj.fi 

044 5355 138

Noudatamme ajankohtaisia koronaohjeistuksia. Ethän tule messuille, mikäli sinulla on flunssan oireita.

Jaa artikkeli: