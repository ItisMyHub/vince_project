https://vslj.fi/pida-huolta-viikko-11-17-3-2024/

Uutiset, Tapahtumat ja koulutukset  ·  2.2.2024

# Pidä huolta -viikko 11.-17.3.2024

Haluaisitko löytää itsellesi mielekkään vapaaehtoistehtävän? Tukenasi ry:n, Turun kaupunginkirjaston ja Turun Lähimmäispalveluyhdistyksen Liikkuvan resurssikeskuksen järjestämän Pidä huolta -viikon aikana voit tutustua Turun monipuolisiin vapaaehtoistoiminnan mahdollisuuksiin kansioista, jotka löydät mm. pääkirjaston aulasta, lähikirjastoista ja Perhetalo Heidekeniltä sekä Pidä huolta -viikon tapahtumista.

Kansioissa ja pääkirjaston aulan sermeillä on esillä sekä kertaluontoisia että pidempikestoisia vapaaehtoistehtäviä. Kansioihin voit tutustua vielä myöhemminkin kirjastoissa, Liikkuvan resurssikeskuksen pysäkeillä ja Lähitori Iso-Heikissä. Pidä huolta -viikon tapahtumat ovat maksuttomia.

Ma 11.3. Liikkuvan resurssikeskuksen neuvonta-auton pysäkit

klo 10–11.30 Itäharjun Prisman edusta (Kalevantie 41)

klo 13–14.30 Kupittaan Citymarketin edusta (Uudenmaantie 17)

Pysäkeillä on mahdollisuus pohtia vapaaehtoistoiminnan mahdollisuuksia yhdessä työntekijän kanssa. Senioreilla mahdollisuus palveluohjaukseen Turun Lähimmäispalveluyhdistyksen työntekijän ja Varhan asiakasohjauksen ikääntyneiden palveluohjaajan kanssa.

Ti 12.3. Timoi Munnen tulkitsema karjalaispojan kasvukertomus Wäinö Aaltosen museossa klo 19 (Itäinen Rantakatu 38)

Unis da mierol (Unissa ja vierailla mailla) on karjalankielinen teatterimonologi. Karjalan kielestä huolimatta esitys on suomenkielisille ymmärrettävissä.

Ke 13.3.

Simpauttajan Otto – luonnonlapsi -monologi Turun pääkirjaston Studiossa klo 14 (Linnankatu 2)

Monologin teemana on yksinäisyys ja se on tehty Heikki Turusen juhlavuoden kunniaksi. Käsikirjoitus, ohjaus, näyttelijäntyö: Timoi Munne

To 14.3.

Yhteislaulutilaisuus Turun pääkirjaston Studiossa klo 13.30 (Linnankatu 2). Timo Rautala laulattaa!

Terve askel -luento Lähitori Iso-Heikissä klo 13 (Senioritalo Iso-Heikki, Revontulenkatu 4)

Asiantuntijana ortopediteknikko Tommi Haapalainen. Luennon jälkeen on mahdollisuus lyhyeen omien jalkaongelmien arviointiin. Tukenasi ry:n työntekijän kanssa voit tutustua Pidä huolta -kansion vapaaehtoistehtäviin.

Pe 15.3. Liikkuvan resurssikeskuksen neuvonta-auton pysäkit

klo 9–10.30 Raunistulan apteekin edusta (Autistenkatu 1)

klo 12–14 Impivaaran uimahallin edusta (Uimahallinpolku 4)

Pop up -välittämisen keikkamahdollisuus! Tule hakemaan Menovinkit-esite ja toimita se seniori-ikäiselle naapurille tai tuttavallesi. Senioreilla mahdollisuus palveluohjaukseen Turun Lähimmäispalveluyhdistyksen työntekijän ja Varhan asiakasohjauksen ikääntyneiden palveluohjaajan kanssa. Menossa mukana Turun Siskot ja Simot!

Jaa artikkeli: