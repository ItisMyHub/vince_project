https://vslj.fi/ammattilaisille/aamukahvit/

# Lastensuojelujärjestöjen etäaamukahvit ammattilaisille

Lasten, nuorten ja lapsiperheiden parissa toimiville ammattilaisille suunnatuilla aamukahveilla kuulet, miten Varsinais-Suomessa toimivat lastensuojelujärjestöt voivat olla sinun ja asiakkaidesi apuna. Vuoden 2025 etäaamukahvit ovat päättyneet ja jatkoa suunnitellaan.

## Liity aamukahvien postituslistalle

Liittymällä saat tiedon tulevista aamukahveista suoraan sähköpostiisi.

## Lastensuojelujärjestöjen toiminta tutuksi etäaamukahveilla

Etäaamukahveilla kuulet, miten Varsinais-Suomessa toimivat lastensuojelujärjestöt voivat olla sinun ja asiakkaidesi apuna. Jokaisella kerralla on eri teema ja mukana kolme lastensuojelujärjestöä, jotka pitävät tiiviit tietoiskut omasta teemaan liittyvästä toiminnastaan. Pääpaino on järjestöissä, joiden palveluita on saatavilla koko hyvinvointialueella, mutta toisinaan mukana on myös alueellisesti rajatumpaa toimintaa.

### Kenelle lastensuojelujärjestöjen aamukahvit on suunnattu?

Aamukahvit on suunnattu erityisesti Varhan alueella lasten, nuorten ja lapsiperheiden parissa työskenteleville ammattilaisille. Aamukahveille ovat kuitenkin tervetulleita kaikki toiminnasta kiinnostuneet.

Sinun ei tarvitse tietää ennakkoon mitään lastensuojelujärjestöistä tai voit tulla mukaan kertaamaan tietojasi. Tilaisuudessa vain esittäjillä on kamerat päällä, joten voit olla vain kuulolla tai täydentää tietojasi esittämällä chatissä kysymyksiä tietyille järjestöille tai järjestöjen toiminnasta yleisesti.

### Mitä hyötyä lastensuojelujärjestöjen aamukahveista on minulle?

Tiedon lisäämisen kautta asiakasohjaus helpottuu, ja voit saada uusia näkökulmia yhteistyöhön järjestöjen kanssa. Tätä kautta myös alueen lasten, nuorten ja lapsiperheiden oikea-aikainen ja tarvelähtöinen avunsaanti helpottuu.

Lastensuojelujärjestöillä on paljon erityisosaamista ja juuri tietyille kohderyhmille suunnattuja palveluita. Järjestöt tuovat alueelle myös merkittävän lisäresurssin, sillä niissä toimii suuri joukko ammattilaisia, kokemustoimijoita ja vapaaehtoisia.

Saat tilaisuuden materiaalit aina suoraan sähköpostiisi aamukahvien jälkeen, jolloin voit tarvittaessa palata niihin myös myöhemmin.

### Milloin ja missä lastensuojelujärjestöjen aamukahvit järjestetään?

Lastensuojelujärjestöjen teemalliset etäaamukahvit järjestetään Teamsissä. Ajankohtana on aina perjantai kello 9-10.

## Muu toiminta ammattilaisille

Kokoamme jäsenjärjestöjemme palvelut yhteen. Järjestämme esittelyitä alueen lastensuojelujärjestöjen toiminnasta ja välitämme tutkittua tietoa ammattilaisten hyödynnettäväksi.

### Salli Siltanen

Koordinaattori (VTK, MA)