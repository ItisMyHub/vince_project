https://vslj.fi/service/laku-perhekuntoutus/

LAKU-perhekuntoutus tuo yksilöllistä, pitkäjänteistä tukea ja konkreettisia ohjeita haastavaan arkeen.

Kelan kustantaman LAKU-perhekuntoutuksen tavoitteet ja sisältö laaditaan perheen yksilöllisten tarpeiden pohjalta yhdessä teidän, lähettävän tahon ja meidän kokeneen, moniammatillisen työryhmän kanssa. Kuntoutus myönnetään 7–15-vuotiaalle lapselle ja kuntoutukseen osallistuu lapsen lisäksi hänen perheensä.

Tavoitteet

LAKU-perhekuntoutuksen tavoitteena on, että perhe:

* Oppii ymmärtämään lapsen nepsy-oireita ja käyttäytymistä sekä suhtautumaan tilanteisiin rakentavasti.

* Saa konkreettisia ohjeita, miten selviytyä haastavista tilanteista ja miten voi helpottaa arjen sujumista.

* Löytää keinoja kehittää sosiaalisia taitojaan vuorovaikutuksen ja tunnetaitojen vahvistamiseksi.

* Kokee esim. kodin ja koulun välisen yhteistyön toimivaksi sekä lapsen tai nuoren toimintaa ja osallistumista aidosti tukevaksi.

* Saa vertaistukea sekä lapselle että perheenjäsenille.

Sisältö

1,5 vuotta kestävä LAKU-perhekuntoutus sisältää:

* 17 tapaamista asiakasperheen kanssa. Tapaamiset järjestetään perheen arjen ympäristössä, esimerkiksi kotona, koulussa tai Aamoksen toimitiloissa. Osa tapaamisista voidaan toteuttaa kuvapuheluina.

* 4–6 verkostotapaamista koulun, hoitotahon tai muiden arjen toimijoiden kanssa

* 5 vertaisryhmätapaamista lapsille tai nuorille

* 5 vertaisryhmätapaamista vanhemmille ja

* 2 seurantatapaamista kuntoutuksen loppuvaiheessa.

Työryhmä

Kuntoutuksen toteuttaa moniammatillinen työryhmän, jolla on pitkä kokemus neuropsykiatrisista oirekokonaisuuksista ja perhekuntoutuksesta. Työryhmään kuuluvat lastenpsykiatrian erikoislääkäri, psykologi, toimintaterapeutti, psykiatrinen sairaanhoitaja, sosionomi ja perheterapeutti. Tarvittaessa mukana on myös erityisopettaja. Useammalla työryhmän jäsenellä on neuropsykiatrisen valmentajan pätevyys ja erityisosaamista mm. vanhemman ja lapsen välistä suhdetta vahvistavista menetelmistä, palveluohjauksesta sekä seikkailullisista menetelmistä.LAKU-kuntoutus tukee neuropsykiatrisen diagnoosin saaneen lapsen ja hänen perheensä arkea.Nepsy,Lasten kuntoutus,ADD