https://vslj.fi/maaraaikainen-perhevapaan-sijaisuus-linkki-toiminnassa/

Uutiset  ·  9.6.2022

# Määräaikainen perhevapaan sijaisuus Linkki-toiminnassa

Järjestön Linkki-toiminta tarjoaa matalan kynnyksen tukea 10–18-vuotiaille nuorille ja heidän vanhemmilleen yhteistyössä kunta- ja järjestökumppaneiden kanssa. Toiminnan keskiössä on nuorten hyvinvoinnin edistäminen ja vanhemmuuden tukeminen. Vuonna 2021 Linkki-toiminnan keskustelutuen ja perhetyöskentelyn piirissä oli lähes 300 asiakasta. Muita työmuotojamme ovat mm. nuorten ja vanhempien vertaisryhmät, luennot, kehittämistyö ja ammattilaisten kanssa tehtävä yhteistyö. Toimipisteemme sijaitsee Turussa Perhetalo Heidekenillä, josta käsin toimintaa jalkautetaan yhteistyökuntiin.

Haemme nyt Linkki-toiminnan asiakastyöhön määräaikaista koordinaattoria perhevapaan sijaisuuteen. Työsuhde alkaa sopimuksen mukaan kesän aikana ja kestää vuoden 2022 loppuun.

Koordinaattori suunnittelee, kehittää ja toteuttaa Linkki-toimintaa tiiviissä yhteistyössä tiimin muiden koordinaattoreiden kanssa.

## Odotamme hakijalta

Eduksi katsotaan alueen verkostojen tuntemus ja oman auton käyttömahdollisuus. Tehtävä sisältää jonkin verran iltatyötä ja liikkuvaa työtä. Tehtävään valittavan tulee esittää lasten kanssa työskenteleviltä vaadittava rikosrekisteriote työnantajalle ennen työtehtävän alkamista.

Noudatamme Sosiaalialan järjestöjen työehtosopimusta. Työaika on 37,5 h/viikko. Tehtävä sijoittuu vaativuusryhmään 5. Tehtäväkohtainen palkka on 2562,12 €, jonka päälle maksetaan työkokemukseen ja osaamiseen perustuva henkilökohtainen palkanosa.

Tarjoamme mielenkiintoisen ja monipuolisen työtehtävän, erinomaisen näköalapaikan lastensuojelun järjestökenttään sekä innostavan ja tulevaisuuteen katsovan työyhteisön ja yhteistyökumppanit. Olemme koulutusmyönteinen organisaatio ja meillä on käytössä liukuva työaika.

Lisätietoja tehtävästä antaa hallinto- ja kehittämispäällikkö Johanna Syrjänen, puh. 044 5355 139 (tavoitettavissa 22.6. asti ja 28.7. alkaen).

Hakuaikaa on 29.7.2022 klo 12 asti. Tehtävä täytetään sopivan henkilön löydyttyä. Työhakemus ja ansioluettelo lähetetään sähköpostitse osoitteeseen: johanna.syrjanen@vslj.fi.

Jaa artikkeli: