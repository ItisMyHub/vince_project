https://vslj.fi/v-s-finfamin-ajankohtaista-toimintaa-lapsiperheille/

Uutiset  ·  14.4.2022

# V-S FinFamin ajankohtaista toimintaa lapsiperheille

Varsinais-Suomen FinFami ry järjestää lähikuukausina monenlaista toimintaa lapsiperheille.

## Iloa eläimistä ja luonnosta -ryhmä

Ryhmä on tarkoitettu 9–12-vuotiaille lapsille, joilla on mielenterveys- tai päihdeongelmaa perheessä. Ryhmässä käsitellään muun muassa tunteita, itsetuntemusta ja -ilmaisua hyödyntäen lähiympäristön luonto- ja eläinretkeilykohteita. Ryhmä kokoontuu viitenä lauantaina klo 13–15: 23.4., 7.5., 14.5., 21.5. sekä 18.6.

Ensimmäinen kokoontuminen on Turun toimistolla. Ryhmä on maksuton, ja sisältää pienen välipalan/retkieväät. Lisätietoa ja Ilmoittautumiset 16.4. mennessä tästä.

## Vertti-ryhmä

Teetkö töitä lasten ja perheiden parissa tai kuuluuko asiakasryhmääsi perheitä, joissa vanhemmalla on masennusta tai kaksisuuntaista mielialahäiriötä ja 7-12 vuotiaita lapsia?

Varsinais-Suomen FinFamilla on haku käynnissä Vertti-leirille Sinapin leirikeskukseen. Vertti on vertaistuellinen ryhmämalli, jossa vanhemmilla ja lapsilla on omat ryhmänsä.

Ryhmä alkaa 19.-21.8. järjestettävällä leirillä. Leirin jälkeen osallistujat tapaavat vielä kolmesti ja jatkavat yhdessä työskentelyä. Ryhmän tavoite on tukea vanhemmuutta ja lapsen kehitystä, sekä perheiden vuorovaikutusta. Ryhmä sopii hyvin myös maahanmuuttajataustaisille perheille! Toiminta leirillä on suomenkielistä, joten edellytämme osallistujilta suomen kielen perustaitoja.

Leiri on maksuton ja sisältää majoituksen, ruuat ja ohjelman!

Lisätietoa ja ilmoittautuminen 1.7. mennessä tästä.

## Perhepäivä vapputeemalla

Tervetuloa perheiden yhteiseen vappujuhlaan Rauhaniemeen! Rauhaniemi sijaitsee Littoisissa ja perille löytää osoitteella Vanuttajankatu 5.

Päivään sisältyy mukavaa yhteistä puuhaa perheille, lounas sekä jälkiruuaksi munkkia ja simaa kaikille. Vappujuhlaan voi saapua halutessaan vappuasussa. Tapahtuma on maksuton ja suunnattu perheille, joiden arjessa kulkee mukana mielenterveyden tai päihteiden käytön haasteet.

Ilmoittaudu hauskaan vappujuhlaan 22.4. mennessä tästä.

Jaa artikkeli: