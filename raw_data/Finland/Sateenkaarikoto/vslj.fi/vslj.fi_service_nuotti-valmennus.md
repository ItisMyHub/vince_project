https://vslj.fi/service/nuotti-valmennus/

NUOTTI-valmennuksen tavoitteena on vahvistaa käsitystä omista vahvuuksista ja kartuttaa elämänhallintaan ja työelämävalmiuksiin liittyviä taitoja. NUOTTI-valmennuksen aikana otetaan askeleita kohti opiskelu- ja työelämää.

NUOTTI-valmennuksessa saat oman henkilökohtaisen valmentajan, jonka kanssa työskentelet tavoitteittesi saavuttamiseksi. Tapaat valmentajaa noin kerran viikossa viiden kuukauden ajan. Tapaamiset toteutuvat sinulle mieleisessä ympäristössä esim. kahvilassa, Aamoksen asiakastiloissa tai vaikka metsälenkillä. Valmentaja voi tulla myös kanssasi esimerkiksi asioimaan Kelaan, TE-toimistoon tai lääkäriin. Tapaamisten välillä valmentajasi pitää sinuun säännöllisesti yhteyttä.

Tavoitteet

NUOTTI-valmennuksen avulla voit

* tunnistaa omia vahvuuksia ja taitoja

* saada innostusta tulevaisuuden suunnitteluun (esim. opiskelut tai työelämä)

* saada tukea yleiseen elämänhallintaan (esim. itsestä ja raha-asioista huolehtiminen, arkirutiinien hoitaminen)

* saada tietoa erilaisista opiskelu-, työ- ja kuntoutusmahdollisuuksista

* saada käyttöösi tukiverkoston ja palveluja, joiden avulla pääset etenemään kohti tavoitteitasi.

Valmennuksen ajalta voit saada Kelalta kuntoutusrahaa.

NUOTTI-valmennus on opiskelu- ja työelämän ulkopuolella oleville nuorille tarkoitettua matalan kynnyksen tukea arkeen.