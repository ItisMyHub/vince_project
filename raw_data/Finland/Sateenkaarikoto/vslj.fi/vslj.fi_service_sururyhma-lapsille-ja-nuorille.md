https://vslj.fi/service/sururyhma-lapsille-ja-nuorille/

Lasten sururyhmät ovat koulutettujen ohjaajien vetämiä vertaistukiryhmiä kouluikäisille lapsille ja nuorille, joiden perheenjäsen on kuollut. Sururyhmät ovat suljettuja ryhmiä, ja osallistujien toivotaan sitoutuvan koko ryhmäprosessiin. Ryhmässä lapsi saa tukea menetyksen läpikäymiseen. Ryhmässä on käytössä luovia ja toiminnallisia keinoja keskustelun ohella. Sururyhmiin on jatkuva haku. Ryhmä käynnistyy, kun riittävä määrä sopivasti samanikäisiä ryhmäläisiä on haastateltu ja valikoitunut ryhmään. Ryhmän ohjaajina toimii kaksi koulutettua vapaaehtoista sururyhmänohjaajaa. Ryhmistä vastaava työntekijä haastattelee sururyhmään ilmoittautuneen lapsen ja lapsen huoltajan.Vertaistukiryhmä kouluikäisille lapsille ja nuorille, joiden perheenjäsen on kuollut