https://vslj.fi/kriisikeskus-vastaanottotyontekija/

Uutiset  ·  9.8.2021

# Turun kriisikeskus hakee vastaanoton ja taloushallinnon osaajaa

Jäsenjärjestömme MIELI Lounais-Suomen mielenterveys ry:n Turun kriisikeskus etsii taloushallinnon osaajaa vastaanottotyöntekijäksi. Katso työpaikkailmoitus kokonaisuudessaan alta.

## Talousalan osaaja, tule meille työkaveriksi!

Haemme vastaanoton- ja taloushallinnonalan osaajaa työsuhteeseen MIELI Lounais-Suomen mielenterveys ry:n Turun kriisikeskukseen runsaan kymmenen hengen työyhteisöömme. Toimitilamme sijaitsevat Turun keskustassa. Tehtävä täytetään toistaiseksi voimassa olevana.

Vastaanottotyöntekijän tärkeimmät työtehtävät ovat ajanvarauspuhelimeen tulevien puheluiden vastaanotto, toimistoon tulevien asiakkaiden vastaanotto, taloushallinnon tehtävät, kuten alustava kirjanpito sekä muut sisäiset palvelutehtävät.

Asiakaspalvelu- ja ajanvaraustehtävissä valittu työntekijä on kriisikeskuksen käyntikortti. Olemme sosiaali- ja terveysalan ammattilaisia. Hakija saa tähän tehtävään tukea ja tarvittaessa koulutusta ja aikaa kasvaa tehtäväänsä. Sen sijaan toivomme, että tehtävään valittu työntekijä toisi lisää kaivattua talousalan osaamista joukkoomme. Toivomme, että hakija osaa johtaa omaa tekemistään ja tuo oman arvokkaan panoksensa organisaation hallinnon kehittämiseen.  Arvostamme sähköisen kirjanpidon osaamista ja Office 365 osaamista. Ulkoinen ympäristö muuttuu kovaa vauhtia ja haastaa meidät kehittämään ja sähköistämään hallintoamme ja taloushallintoamme. Tässä apuna ovat osaavat ulkopuoliset kirjanpidon ja it-alan ammattilaiset.

Työaika on 37 h/viikko, pääsääntöisesti arkisin toimistoaikaan. Työ alkaa sopimuksen mukaan syys-lokakuussa. Työssä noudatetaan yksityisen sosiaalipalvelualan työehtosopimusta. Tehtävä sijoittuu vaativuusluokkaan D ollen noin 2300€/kk. Muita etuja ovat työterveyshuolto, kulttuurisetelit ja henkilökohtainen ulkopuolinen työnohjaus.

Saatat olla tradenomi, merkonomi tai muulla tavoin pätevöitynyt tai kokemusta hankkinut. Tärkeintä on työtehtäviin tarttuminen, epävarmuuden sietäminen, paineensietokyky, itsenäinen työote ja samalla yhteistyökykyisyys ja kyky kohdata asiakkaat lämpimästi ja herkkätunteisesti. Englannin kielitaito ja tuntemus STEA-rahoitteisesta järjestötyöstä katsotaan eduksi.

Lähetä vapaamuotoinen hakemus ja CV 25.8. mennessä minna.riitahaara@turunkriisikeskus.fi. Lisätietoja tehtävästä antaa toiminnanjohtaja Minna Riitahaara, puh 0503787437 (soittoajat, jolloin tavoitat varmimmin to 12.8 klo 11:15-12:15 ja 19.8 klo 15.00-16.00) Työhaastattelut järjestetään perjantaina 27.8 ja tiistaina 31.8.

Jaa artikkeli: