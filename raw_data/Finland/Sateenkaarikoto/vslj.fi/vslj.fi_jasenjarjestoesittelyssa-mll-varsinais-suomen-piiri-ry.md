https://vslj.fi/jasenjarjestoesittelyssa-mll-varsinais-suomen-piiri-ry/

Uutiset  ·  21.10.2022

# Jäsenjärjestöesittelyssä: Mannerheimin Lastensuojeluliiton Varsinais-Suomen piiri ry

Varsinais-Suomen Lastensuojelujärjestöt ry täyttää tänä vuonna 20 vuotta, ja juhlavuoden kunniaksi pyysimme jäsenjärjestöjä kertomaan tarkemmin toiminnastaan. Mannerheimin Lastensuojeluliiton Varsinais-Suomen piiri ry on ollut VSLJ:n jäsen vuodesta 2001, jolloin alueen lastensuojelujärjestöt perustivat neuvottelukunnan ennen rekisteröitymistä yhdistykseksi.

## Mitä järjestönne tekee ja mikä on tavoitteenne?

MLL:n Varsinais-Suomen piiri ry on alueellinen kansalaisjärjestö, jonka tavoitteena on lasten, nuorten ja lapsiperheiden hyvinvoinnin edistäminen.

## Ketkä teillä työskentelevät tavoitteen eteen?

MLL:llä lapsiperheiden parissa työskentelevät niin ammattilaiset kuin koulutetut vapaaehtoiset.

## Kenelle toiminta tai palvelut on tarkoitettu tai kuka voi tulla mukaan toimintaan?

MLL:n toiminta on lähtökohtaisesti kaikille avointa, mutta useimmat toiminnat on suunnattu lapsiperheille ja nuorille. Vapaaehtoiseksi toimintaan voi lähteä kuitenkin kuka vain, tarjoamme monia mahdollisuuksia auttamiseen, sekä perehdytämme perusteellisesti ennen mukaan lähtöä.

## Minkä Varsinais-Suomen kuntien asukkaille toimintaa tai palveluitanne on tarjolla joko paikan päällä tai diginä?

MLL:llä on toimintaa kaikissa Varsinais-Suomen kunnissa, ja aktiivisia paikallisyhdistyksiä on tällä hetkellä yli 60. Osallistumaan pääsee paikan päällä esimerkiksi oman alueen yhdistysten perhekahviloihin tai sitten diginä piirin järjestämiin toimintoihin mistä päin tahansa.

## Voivatko ammattilaiset olla teihin yhteydessä? Missä asioissa?

MLL tarjoaa palveluita myös lapsiperheiden ja nuorten parissa työskenteleville ammattilaisille. Me muun muassa koulutamme ammattilaisia monipuolisesti eri aiheista. Kannattaa ottaa rohkeasti yhteyttä, ja hyödyntää meiltä löytyvää pitkää ja monipuolista kokemusta lapsiperheiden asioista!

## Mikä on erityistä juuri teissä? Mitä puuttuisi, jos teitä ei olisi olemassa?

MLL:n toiminnasta erityistä tekee erityisesti avoimuus, toiminta on kaikille avointa ja pyrimme vahvasti yhdenvertaisuuteen. Toiminta perustuu mahdollisimman matalan kynnyksen osallistumiseen ja ennaltaehkäisevään tukeen.

”Lähdin vuosia sitten mukaan sillä ajatuksella, että musta tulee kuuntelukaveri. Tänä päivänä olenkin museokaveri, leffakaveri, leipomiskaveri, kirjastokaveri, pelataan-jalkapalloa-asunnon-keittiössä-kaveri ja piirtämiskaveri. Lista voisi jatkua vielä pitkään.”

- Vapaaehtoinen kaveritukihenkilö -

## MLL Varsinais-Suomen piiri ry:n löydät seuraavista kanavista:

MLL Varsinais-Suomen piiri ry:n verkkosivut

Facebook @mllvarsinaissuomenpiiri

Instagram @mllvarsinaissuomenpiiri

Twitter @mllvsp

Kokoamme kaikki mukaan lähteneet järjestöt yhdelle sivulle, josta voit tutustua tarkemmin siihen, mistä kussakin järjestössä on kyse. Julkaisemme uuden järjestöesittelyn viikoittain. Voit tutustua kaikkiin VSLJ:n jäsenjärjestöihin myös täältä.

#VSLJ20 #LastenHyväksi

Jaa artikkeli: