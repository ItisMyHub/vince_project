https://vslj.fi/turun-tyollisyysalueen-infotilaisuus/

Uutiset, Tapahtumat ja koulutukset  ·  30.5.2024

## Tulevan Turun työllisyysalueen ja 3. sektorin yhteistyö työllisyyden edistämisessä

Turun työllisyysalueen valmistelu järjestää 10.6.2024 kello 14–15 infotilaisuuden 3. sektorin toimijoille. Tilaisuus järjestetään Teamsillä. Tilaisuuden aikana käydään läpi työllisyysalueuudistuksen keskeisiä seikkoja Turun työllisyysalueen ja 3. sektorin näkökulmasta.

Tilaisuus on tarkoitettu kaikille työllisyyttä edistäviä ja tukevia palveluja tuottaville järjestöille ja yhdistyksille, kuten alueen yhdistyksille, jotka ovat esim. työllistäneet palkkatuella työntekijöitä. Lisäksi tilaisuuteen ovat tervetulleita muutkin tulevan Turun työllisyysalueen järjestöt ja yhdistykset, jotka ovat kiinnostuneita palveluiden tuottamisesta. Kutsua saa jakaa mielellään eteenpäin.

### Ilmoittautuminen ja lisätiedot

Ilmoittaudu infotilaisuuteen 5.6. mennessä tästä.

Linkin kautta voi myös esittää etukäteiskysymyksen järjestäjille aiheeseen liittyen. Itse infotilaisuuden Teams-tiedot linkkeineen lähetetään osallistujille sähköpostilla ilmoittautumisen sulkeutumisen jälkeen. Mahdollisissa tilaisuuteen liittyvissä kysymyksissä, ota yhteyttä Piritta Hyytiäiseen työllisyysalueen valmistelussa: piritta.hyytiainen@turku.fi.

### Turun työllisyysalueen valmistelu

Tulevan Turun työllisyysalueen muodostavat 23 Varsinais-Suomalaista kuntaa. Vastuukuntana toimii Turku.​ Työllisyysalueen valmistelun verkkosivuille on koottu keskitetysti tietoa Turun työllisyysalueen valmistelusta. Pysyt ajan tasalla valmistelun etenemisestä vierailemalla Turun työllisyysalueen valmistelun verkkosivulla.

Jaa artikkeli: