https://www.vsfinfami.fi/ajankohtaista/omaistyon-koulutus-verkossa/

# Koulutus läheisiä työssään kohtaaville ammattilaisille – saatavilla nyt myös Mielenterveystalon verkkokoulutuksissa

huhti 15, 2024 | Yleinen

Ammattilainen, kaipaatko keinoja läheisten kohtaamiseen työssäsi? V-S FinFami on jo vuosien ajan tarjonnut ammattilaisille koulutusta läheisten kohtaamiseen ja tukemiseen. Nyt koulutus on suoritettavissa myös verkkokoulutuksena Mielenterveystalo.fi-sivustolla.

Omaistyön koulutuksen tavoitteena on lisätä ammattilaisten tietoa omaisten ja läheisten tuen tarpeesta sekä antaa työkaluja heidän huomioimiseensa eri palveluissa. Omaiset ja läheiset kokevat usein edelleen jäävänsä yksin, kun hoito keskittyy sairastuneeseen. Toisaalta he eivät välttämättä aina tunnista tuen tarvetta, kun hätä läheisestä on suuri. Ammattilaisilla on tärkeä rooli sairastuneen omaisten ja läheisten tunnistamisessa ja palveluihin ohjaamisessa.

FinFami-yhdistykset eri puolilla Suomea tarjoavat monipuolista tukea sairastavan tai oireilevan lähipiirille sekä järjestävät ammattilaisille koulutusta. Omaistyön koulutuksessa esitellään tietopaketti FinFamin mielenterveysomaistyöstä ja työmuodoista. Koulutuspaketti antaa vinkkejä ja työkaluja ammattilaisille läheisten huomioimiseen.

Koulutuksessa käsitellään seuraavia aiheita:

Lisäksi koulutuksessa kerrotaan FinFami-yhdistysten tarjoamasta tuesta ja pohditaan ammattilaisen ja vertaisomaisen työparityöskentelyä läheisen tukemiseksi, jossa esimerkkinä käytetään Varsinais-Suomen mielenterveysomaiset – FinFami ry:n ja Tyks Psykiatrian yhteistyötä.

Koulutus koostuu pääosin videoista, joiden kesto on yhteensä 2,5 tuntia. Lisäksi mukana on tekstisisältöjä sekä aihetta omaan työhön soveltavia pohdintatehtäviä. Koulutus löytyy sisäänkirjatumalla osoitteesta www.mielenterveystalo.fi/fi/pro/koulutukset/omaistyon-koulutus, ja sen voi suorittaa omaan tahtiin.

V-S FinFamin ammattilaisille suunnattuja koulutuksia on mahdollista järjestää myös tilauskoulutuksina työyhteisöille ja organisaatioille. Lisätietoa tilauskoulutuksista löytyy täältä.

##### Elina Karisalmi

Läheistyön koordinaattori

Lapsi- ja perhetyö
TYKS Psykiatria -yhteistyö

044 793 0587
[email protected]

##### Johanna Sydänoja

Läheistyön koordinaattori

Päihdeläheistyö
TYKS Psykiatria -yhteistyö

044 726 1991
[email protected]

### Aiheesta muualla

Koulutukset ammattilaisille