https://www.vsfinfami.fi/ajankohtaista/vertaistuesta-vapaaehtoiseksi/

# Vertaistuesta vapaaehtoiseksi

loka 18, 2018 | Yleinen

Olen itse saanut FinFamissa vertaistukea, mistä minulla on vain positiivisia kokemuksia. Vertaistuki toi itselleni lohtua siitä, miten jollain muulla voi olla samankaltaisia kokemuksia ja ajatuksia. Kun vertainen sanoi ääneen asioita, mitä minä ajattelin ja, kenellekkään en ole pystynyt niitä koskaan ääneen sanomaan; niin siinä kohtaa ymmärtää, ettei ole omaisena asioiden kanssa yksin, eikä tarvitsekkaan olla.

FinFamin vertaistuellinen omaisneuvonta on arvokasta ja haluan tukea yhdistystä siinä, että toiminta edelleen jatkuisi. Lähdin vertaisneuvojakoulutukseen, koska haluan olla avuksi muille, joilla on samanlaisia kokemuksia mielenterveysomaisena. Hienointa olisi, jos oma kokemukseni omaisena olemisesta toisi jollekkin toiselle lohtua ja turvaa. Parasta vertaisneuvojakoulutuksessa oli, kun saimme kuulla kokenneelta vertaisneuvojalta hänen tarinansa, miksi hän oli aikoinaan tullut FinFamille. Hän Lisäksi hän antoi meille vinkkejä vertaistukineuvojana olemisesta. Jaoimme hänelle myöskin oman tarinamme, joka oli yksi koulutuksen harjoituksista. Koulutus oli todella hyvä ja käytännönläheinen. Teimme paljon muitakin harjoituksia ja saimme hyviä työkaluja. Jos pohdit, haluatko vertaistukea tai käydä vapaaehtoisena vertaisneuvojakoulutuksen, niin voin sydämeni pohjasta suositella molempia. #etjääyksin #omaistenasialla
– Maija

Tänään 18.10. vietetään kansainvälistä vertaistuen päivää.

Kuva: Mia Silenius