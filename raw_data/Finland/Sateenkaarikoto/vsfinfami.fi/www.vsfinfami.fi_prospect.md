https://www.vsfinfami.fi/prospect/

# Prospect-perusryhmä

Prospect on mielenterveysomaisten eurooppalaisen keskusjärjestö EUFAMI:n kehittämä koulutusryhmä, joka tarjoaa tukea, vertaistukea ja käytännön työkaluja arkeen. Tavoitteena on lisätä jaksamista ja vahvistaa omaisten hyvinvointia.

Ryhmä on suunnattu läheisille, joiden läheinen on sairastanut vähintään vuoden. Erityisen hyödyllinen se on heille, joiden suhde sairastuneeseen on hyvin läheinen – kuten lapsi, puoliso tai sisarus. Ryhmä ei sovellu kriisivaiheessa oleville.

Ryhmä kokoontuu torstaisin 18.9.–20.11. klo 18–20 V-S FinFamin toimistolla (Itäinen Pitkäkatu 11a, Turku).
Ryhmä on maksuton, kokoontuu yhteensä 10 kertaa, ja siihen otetaan enintään 10 osallistujaa. Jokaisella kerralla käsitellään oma teema, ja säännöllinen osallistuminen on tärkeää ryhmän etenemisen kannalta.

Ohjaajina toimivat koulutetut vertaisohjaajat, joilla on omakohtaista kokemusta läheisenä olemisesta.

Tule infotilaisuuteen kuulemaan lisää!
keskiviikkona 11.9. klo 18.30–19.30, V-S FinFami, Itäinen Pitkäkatu 11a, Turku

Toivomme kaikkien ryhmästä kiinnostuneiden osallistuvan infotilaisuuteen. Jos olet estynyt pääsemästä paikalle infoon, mutta kiinnostunut ryhmästä, ole yhteydessä yhdistyksen työntekijään!

Tilaisuudessa voit esittää kysymyksiä, tavata ohjaajat ja kuulla ryhmästä tarkemmin.
Ilmoittaudu infotilaisuuteen ja syksyn ryhmään tästä!

Kaikkia yhdistyksen ryhmätoiminnassa mukana olevia koskettaa yhdistyksen turvallisen tilan periaatteet.

# Prospect plus -jatkoryhmä

Prospect-perusryhmän jälkeen sinun on mahdollista jatkaa Prospect plus -ryhmään. Prospect plus -ryhmä soveltuu mielenterveysläheisille, jotka ovat käyneet jo Prospect-perusryhmän 1–2 vuotta sitten. Kertauskurssillekin saa tulla, jos omasta Prospectista on jo kulunut aikaa mutta haluaisi käydä ryhmän uudelleen. Prospect plus -ryhmä tukee ja ylläpitää läheisten hyvinvoinnin jatkuvuutta. Tapaamiset syventävät keskustelua ja ylläpitävät omaisen psyykkisen vahvistumisen prosessia.

Prospect plus -ryhmä järjestetään nonstop-periaatteella, eli ryhmä alkaa, kun siihen on tullut riittävästi ilmoittautuneita. Ryhmä järjestetään Turun toimistolla, Salossa Sytyssä tai etänä. Ryhmä kokoontuu yhtenä arki-iltana viikossa viiden kerran ajan.

Ryhmään ilmoittautuminen verkossa tai yhteyshenkilölle. Työntekijä ottaa ilmoittautuneisiin yhteyttä, kun hakijamäärä on riittävä ryhmän toteuttamiseksi. Ilmoittautuneet haastatellaan ennen ryhmän alkua.

Tapaamiskertojen aiheet ovat:
1. Prospect-matka jatkuu
2. Omaisen kokema syyllisyys
3. Omaisen häpeän tunne
4. Omaisen elämänhallinta, mitä se on? Miten otan vastaan elämänmuutoksia?
5. Yhteenveto / minä nyt

Ryhmiin on jatkuva ilmoittautuminen. Ilmoittaudu täällä.

### Kenelle?

Mielenterveys- ja päihdeläheisille, joiden itselle tärkeän ihmisen sairastumisesta on kulunut vähintään 1–2 vuotta

### Milloin ja missä?

Infotilaisuus
keskiviikkona 11.9. klo 18:30-19:30
V-S FinFamin toimistolla
Itäinen Pitkäkatu 11a, Turku

Ryhmä
18.9.–20.11. klo 18–20
V-S FinFamin toimistolla
Itäinen Pitkäkatu 11a, Turku

### Kenelle?

Mielenterveys- ja päihdeläheisille, jotka ovat käyneet jo Prospect-perusryhmän 1–2 vuotta sitten.

### Missä?

V-S FinFamin Turun toimistolla
Itäinen Pitkäkatu 11 a, Turku
tai
Salon Sytyssä
Helsingintie 6, Salo
tai
etänä

##### Jaana Knaapi-Lehtonen

Läheistyön koordinaattori

Ikäihmiset ja perhetyö

040 722 4961
[email protected]