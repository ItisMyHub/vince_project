https://www.vsfinfami.fi/ajankohtaista/jarjestoassistentti-piia-esittaytyy/

# Järjestöassistentti Piia esittäytyy

elo 22, 2023 | Yleinen

Moikka!

Olen Piia Saarimaa ja olen aloittanut järjestöassistenttina Salon toimistolla elokuun alussa. Työtehtäviini kuuluvat muun muassa markkinointiviestinnän suunnittelu ja toteuttaminen.

Valmistuin vuosi sitten merkonomiksi, ja sen jälkeen olin hyvin hukassa siitä, miltä tulevaisuuden työpaikkani näyttäisi. Opintojen aikana pääsin kuitenkin suorittamaan työharjoittelun järjestössä, ja siitä innostuttuani toivoin löytäväni jostain järjestöstä töitä, kun valmistun. Nyt pääsin Paikka auki -hankkeen kautta tänne Varsinais-Suomen FinFamille vuodeksi töihin ja odotan innolla sitä kaikkea, mitä tämä paikka tulee opettamaan ja antamaan minulle tulevaisuuttani varten.

Vapaa-ajan harrastuksiini kodin ulkopuolella kuuluvat muun muassa salilla käynti ja lenkkeily, mutta kotona ollessani vetävät tietokonepelit ja Netflix-sarjat minua puoleensa. Suurta iloa minulle tuo myös kalastaminen, sillä vaikka saalis jäisikin köyhäksi, pääsen silti nauttimaan raikkaasta meri-ilmasta.

##### Piia Saarimaa

Järjestöassistentti

044 793 0582
[email protected]