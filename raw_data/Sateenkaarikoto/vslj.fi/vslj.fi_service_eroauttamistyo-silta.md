https://vslj.fi/service/eroauttamistyo-silta/

Eroauttamistyö Sillasta saat apua lapsiperheen eron eri vaiheisiin yksin tai perheenä. Voit hakeutua palveluun yksin, yhdessä toisen vanhemman kanssa tai koko perheenä.

Palvelussa saat apua eron eri vaiheissa. Voit vasta pohtia eroa tai sinulla on akuutti kriisivaihe tai erosta on kulunut jo pidempi aika.

Palvelu sisältää yksilö-, pari- ja perhemuotoisia tapaamisia. Palvelu on lyhytkestoista ja työotteena on voimavarakeskeisyys. Lapsia tavataan vanhempien toiveesta.

Palvelun tavoitteena on tehdä lapsen tilanne näkyväksi ja tukea yhteistyövanhemmuuden rakentumista, sekä vahvistaa toivon ja erilaisten näkökulmien löytymistä.

Palvelua saat kasvotusten. Sinulla on mahdollisuus tavata työntekijää myös puhelimitse tai etäyhteydellä. Eroauttamistyö Sillasta saat apua lapsiperheen eron eri vaiheisiin yksin tai perheenä.