https://vslj.fi/lapsen-oikeuksien-tilaisuus-2023/

Uutiset, Tapahtumat ja koulutukset  ·  17.8.2023

## Lapsen oikeus koulunkäyntiin

Varsinais-Suomen Lastensuojelujärjestöt ry:n ja järjestön tiedekumppaneiden, Heidekenin tiedekummien perinteinen Lapsen oikeuksien viikon verkkotilaisuus järjestettiin keskiviikkona 22.11.2023 kello 9-11. Tilaisuuden teemana oli Lapsen oikeus koulunkäyntiin.

## Tilaisuuden puhujat ja ohjelma 22.11. kello 9-11

Tilaisuudessa pureudutaan kouluakäymättömyyden ja koulupoissaolojen kysymyksiin ja ratkaisuihin. Katso tallenne tilaisuudesta alta. Tallenne katsottavissa 7.12.2023 asti.

#### Katarina Alanko, kehityspsykologian dosentti, erikoistutkija

Katarina Alanko on kehityspsykologian dosentti, joka toimii Turun yliopistossa erikoistutkijana lasten hyvinvointiin liittyvässä hankkeessa. Ennen tätä Alanko on johtanut tutkimushanketta koulupoissaoloista Suomessa ja Ruotsissa. Sen lisäksi Alanko on työskennellyt koulupsykologina ja kliinisenä psykologina.

Katarina Alanko kertoo tilaisuudessa, mitä koulupoissaoloista ja niihin puuttumisesta voidaan ymmärtää tutkimusnäkökulmasta.

#### Monica Essén ja Minna Huunonen, perhevalmentajat, Kotoa kouluun -toiminta

Kotoa kouluun -toiminta on tarkoitettu Turussa koulua käyville alakoululaisille ja heidän perheilleen, kun lapsella on myöhästelyjä, hankaluutta lähteä kouluun tai jatkuvia poissaoloja. Kotoa kouluun -toiminnan sivut.

"Jokaisella lapsella on velvollisuus, mutta ennen kaikkea oikeus käydä koulua. Lapsella on myös oikeus saada sellaista tukea, että hänen koulunkäyntinsä on mahdollista. Millä keinoin lasten koulunkäyntiä voidaan tarvittaessa helpottaa, ja keitä kaikkia siihen tarvitaan?"

#### Marjo, kokemuskumppani

Marjo on kolmen teini-ikäisen äiti, jolla on kokemusta omasta ADHD:sta, lasten nepsy-diagnooseista, -osastojaksosta, -traumatisoitumisesta sekä kouluakäymättömyydestä. Marjo on myös lastensuojelun kokemusasiantuntija, ja 12 vuoden lastensuojeluasiakkuuden myötä erilaiset tukimuodot, myös erikoissairaanhoidon palvelut ovat tulleet hänelle tutuiksi. Marjo tuo keskusteluun vanhemman näkökulman.

Perhekuntoutuskeskus Lausteen Asiakkaasta kumppaniksi -hanke kouluttaa kokemuskumppaneita vertaistueksi lastensuojelun asiakasvanhemmille sekä toimimaan lastensuojelun kehittämis- ja vaikuttamistehtävissä. Tavoitteena on vahvistaa lastensuojelun tarpeessa olevien vanhempien ääntä, osallisuutta ja toimijuutta.

Kokemuskumppanitoiminnan sivut.

#### Marika Rae, perusopetuksen erityispalvelupäällikkö, Turun kaupunki

Marika Rae toimii Turun kaupungissa perusopetuksen erityispalvelupäällikkönä. Ennen tätä hän on työskennellyt erityisopettajana noin kaksikymmentä vuotta. Kokemusta on kertynyt niin ala-, ylä- kuin yhtenäiskoulusta.

Marika Rae kertoo tilaisuudessa kouluakäymättömien nuorten tukemisesta Pysäkki-luokalla.

#### Tilaisuuden juontaa Katja Keisala

Katja Keisala on yhteiskuntatieteiden tohtori ja monikulttuurisen kasvatuksen ja työelämän asiantuntija.

## Ohjelma

9.00 Tervetuloa Lapsen oikeuksien viikon tilaisuuteen

Katarina Alanko, kehityspsykologian dosentti, erikoistutkija, Turun yliopisto

Tietoisku koulupoissaoloista ja niihin puuttumisesta

Marika Rae, perusopetuksen erityispalvelupäällikkö, Turun kaupunki

Kouluakäymättömien nuorten tukeminen Pysäkki-luokalla

Monica Essén ja Minna Huunonen, perhevalmentajat, Kotoa kouluun -toiminta

Millä keinoin lasten koulunkäyntiä voidaan tarvittaessa helpottaa, ja keitä kaikkia siihen tarvitaan?

Marjo, kokemuskumppani

Kokemusasiantuntijan puheenvuoro

Yhteinen keskustelu

11.00 Tilaisuus päättyy

## VSLJ:n turvallisemman tilan periaatteet

Varsinais-Suomen Lastensuojelujärjestöt ry:n tilat Perhetalo Heidekenillä sekä järjestön tilaisuudet ja tapahtumat ovat syrjinnästä vapaata aluetta, johon kaikki ovat tervetulleita sellaisina kuin ovat. Emme hyväksy rasismia, seksismiä, homo- ja transfobiaa, vamman, terveydentilan tai muun ihmisen ominaisuuden perusteella syrjimistä, häirintää tai muutoin asiatonta toimintaa. Turvallisemman tilan periaatteilla pyrimme luomaan tilan, jossa rakennetaan yhdenvertaista, kunnioittavaa ja avointa ilmapiiriä sekä keskustelua.

Tutustu tästä VSLJ:n turvallisemman tilan periaatteisiin.

## Lisätietoja

Salli Siltanen, koordinaattori

Varsinais-Suomen Lastensuojelujärjestöt ry

salli.siltanen@vslj.fi

+358 44 5355 138

#LapsenOikeudet #koulupoissaolot #kouluakäymättömyys #SaanVoidaHyvin #SaatVoidaHyvin

Jaa artikkeli: