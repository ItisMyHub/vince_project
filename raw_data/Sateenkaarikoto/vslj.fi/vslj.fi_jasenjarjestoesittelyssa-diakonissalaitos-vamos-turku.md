https://vslj.fi/jasenjarjestoesittelyssa-diakonissalaitos-vamos-turku/

Uutiset  ·  30.9.2022

# Jäsenjärjestöesittelyssä: Diakonissalaitos/Vamos Turku

Varsinais-Suomen Lastensuojelujärjestöt ry täyttää tänä vuonna 20 vuotta, ja juhlavuoden kunniaksi pyysimme jäsenjärjestöjä kertomaan tarkemmin toiminnastaan. DIakonissalaitoksen Vamos-toiminta on ollut osa VSLJ:tä vuodesta 2017.

## Mitä järjestönne tekee ja mikä on tavoitteenne?

Järjestömme tarjoaa apua ja tukea 16–29-vuotiaille työ- ja koulutuselämän ulkopuolella oleville nuorille, joita mietityttää arjessa pärjääminen, mielenterveys, asuminen, raha-asiat ja koulu- ja työelämään pääsy. Tavoitteemme on tavoittaa kohderyhmän nuoret ja tarjota heille tukea ja auttaa löytämään oikeat palvelut.

## Ketkä teillä työskentelevät tavoitteen eteen?

Ammattilaisia, kokemusasiantuntija sekä vertaismentoreita.

## Kenelle toiminta tai palvelut on tarkoitettu tai kuka voi tulla mukaan toimintaan?

16–29-vuotiaille työ- ja koulutuselämän ulkopuolella oleville nuorille.

## Minkä Varsinais-Suomen kuntien asukkaille toimintaa tai palveluitanne on tarjolla joko paikan päällä tai diginä?

Vamos-valmennus on tarkoitettu vain turkulaisille. Aikuisten perusopetus Vipunen ja VamosSampo turkulaisille ja lähikuntalaisille. NUOTTI-valmennus Varsinais-Suomen alueella.

## Voivatko ammattilaiset olla teihin yhteydessä? Missä asioissa?

Voivat olla. Yhteydessä voi olla yhteisen nuoren tiimoilta tai matalalla kynnyksellä konsultoida Vamoksen palveluista. Aina saa olla yhteydessä.

## Mikä on erityistä juuri teissä? Mitä puuttuisi, jos teitä ei olisi olemassa?

Meillä järjestetään aikuisten perusopetus Vipusta. Ilman Vipusta peruskoulun kesken jättäneille nuorille ei ole valmentavaa, omassa tahdissa suoritettavaa perusopetusta Turussa. VamosSamposta tekee erityisen pitkäaikainen kokonaisvaltainen tuki palveluiden ulkopuolella oleville nuorille. Vamos-valmentajilla on aikaa tutustua nuoreen ja kohtaaminen on aitoa. Toiminta on täysin vapaaehtoista ja maksutonta.

"Työ antaa mahdollisuuksia auttaa nuoria löytämään omia mahdollisuuksiaan. Työhön motivoi se, kun nuori pääsee elämässä eteenpäin kohti työ- tai koulutuselämää."

- Vamos-valmentaja -

## Vamos Turun löydät seuraavista kanavista:

Vamos Turun verkkosivut

Facebook @vamosturku

Instagram @vamosturku

TikTok @vamosturku

Kokoamme kaikki mukaan lähteneet järjestöt yhdelle sivulle, josta voit tutustua tarkemmin siihen, mistä kussakin järjestössä on kyse. Julkaisemme uuden järjestöesittelyn viikoittain. Voit tutustua kaikkiin VSLJ:n jäsenjärjestöihin myös täältä.

#VSLJ20 #LastenHyväksi

Jaa artikkeli: