https://vslj.fi/monialaisesti-nuorten-tukena-seminaari-29-1-2025/

Uutiset, Tapahtumat ja koulutukset  ·  13.12.2024

# Monialaisesti nuorten tukena -seminaari 29.1.2025

Varsinais-Suomen monialaisen yhteistyön seminaari järjestetään Turussa Taide- ja toimintatalo Vimmassa 29.1.2025 klo 9–15. Tilaisuus on suunnattu noin 16–20-vuotiaiden nuorten kanssa työskenteleville kunnan, hyvinvointialueen ja kolmannen sektorin ammattilaisille. Päivän tarkoituksena on edistää yhteistyötä Varsinais-Suomessa lasten ja nuorten kanssa työtä tekevien eri toimijoiden välillä. Kutsu on suunnattu niin esihenkilöille kuin työntekijöille.

Päivää valmistellaan monialaisesti yhteistyössä. Suunnittelutyöryhmässä on edustettuina Varsinais-Suomessa lasten ja nuorten kanssa työtä tekevät järjestöt ja 3. sektori, nuorisotyön aluekoordinaattorit, Lounais-Suomen aluehallintoviraston opetus ja kulttuuri -vastuualue, Varsinais-Suomen hyvinvointialue, Kuntaliiton Ysipykälä- hanke ja Nuorten Suomen Kohti nuorten hyvinvointialueita -hanke.

## Seminaarin ohjelma

8.30–9.00: Aamukahvit

9.00–9.15: Alkusanat, päivän ohjelma ja aikataulu

9.15–9.30: Monialainen yhteistyö hyvinvointialueen näkökulmasta

9.35–9.50: Nuorisolain 9. pykälässä määritellyn monialisen ohjaus- ja palveluverkoston tehtävät

9.55–10.10: Nuorisotyö – useita työmuotoja ja monimuotoisia ympäristöjä

10.10–10.30 Tauko

10.30 Nuorten elämän tukeminen – yhteistyötä yli toimialarajojen

10.30–10.45 Yhteisöpedagogit opiskelijan arkea tukemassa, moniammatillisella yhteistyöllä tsemppiä ja apua opiskeluun

10.45–11.00 Itsenäistymisen tukeminen

11.00–11.15 Etsivä nuorisotyötekijä tukena, kun nuori tarvitsee palveluita ja rinnalla kulkijaa

11.15–11.30 Nuorten työpajalla tukea itsenäistymiseen

11.30–12.30 Lounas (omakustanteinen)

12.30–14.30 Nuorten palvelupolut näkyviin Varsinais-Suomessa, työpajatyöskentelyä

14.00–14.30 Iltapäiväkahvit ryhmätöiden lomassa

14.30–15.00 Yhteenveto päivästä

## Lisätiedot ja ilmoittautuminen

Ilmoittaudu tilaisuuteen täältä.

Tilaisuus on maksuton. Lounas on omakustanteinen. Osallistujat vastaavat itse mahdollisista matka- ja majoituskustannuksista. Muutokset ohjelmaan ovat mahdollisia. Tilaisuudessa otetaan valokuvia tiedotteita varten. Ilmoitathan saapuessasi, mikäli et halua esiintyä kuvissa. Tietoa muun muassa tilojen esteettömyydestä löydät täältä.

Jaa artikkeli: