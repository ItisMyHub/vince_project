https://vslj.fi/ajankohtaisia-ptv-uutisia-jasenjarjestoille/

Uutiset  ·  8.2.2023

# Ajankohtaisia PTV-uutisia jäsenjärjestöille

Palvelutietovaranto eli PTV on sähköinen järjestelmä, josta palveluita imaistaan osaksi erilaisia verkkopalveluja. Lue tästä koosteemme Palvelutietovarannosta.

Jotta järjestöjen palvelut näkyisivät osana esimerkiksi sähköistä perhekeskusta, tulee tietojen olla kuvattuna PTV:ssä. Alla ajankohtaista PTV-tiedotettavaa VSLJ:n jäsenjärjestöille lähteneestä PTV-kyselystä, PTV-klinikoista, ajankohtaisimmista palvelukuvauksista sekä Digi- ja väestötietoviraston järjestämistä koulutuksista.

## Kaikki jo kuvattu, prosessi käynnissä vai ei vielä alkanut?

Vastaa kyselyyn järjestönne tilanteesta Palvelutietovarannon suhteen 10.2. mennessä. Vastaa kyselyyn tästä. Tieto on tärkeää, koska ilman sitä emme pysty vastaamaan jäsenjärjestöjen tarpeisiin tai välittämään tietoa kootusti eteenpäin.

Tuntuuko, että järjestössänne ollaan vielä epätietoisia koko perhekeskus- tai PTV-asiasta? Toivoisimme vastauksia ja tietoa myös tässä tapauksessa.

Kiitos jo vastanneille! Mikäli jätit kysymyksen kommenttikenttään, palaamme siihen viestillä tai yhteisessä tapaamisessa.

## PTV-klinikalta yksilöllistä tukea järjestöllenne

Kyselyyn jo tulleiden vastausten perusteella järjestöt ovat hyvin erilaisissa tilanteissa ja myös tuen tarve on hyvin yksilöllistä. Tavoitteena on, että OmaPerhe-palveluun kuuluva toiminta olisi kuvattu Palvelutietovarantoon helmikuun loppuun mennessä.

Jäsenjärjestöt voivat nyt varata ajan PTV-klinikalle. Aika on vain teidän järjestöllenne, ja pyrimme tapaamisessa parhaamme mukaan auttamaan tai neuvomaan teitä eteenpäin. Aikaa varatessa tulee ilmoittaa selkeästi, mihin PTV-aiheisiin tai kysymyksiin kaipaatte yhteistä pohdintaa.

Tiedustele aikaa olemalla yhteydessä koordinaattori Salli Siltaseen, salli.siltanen@vslj.fi. Tulemme tarpeen mukaan järjestämään myös kaikille avoimia tilaisuuksia myöhemmin keväällä.

## Minkä palveluiden kuvaus on nyt ajankohtaisinta?

OmaPerhe-palvelu on julkaistu ja tavoitteena on sen käyttöönotto hyvinvointialueella kevään aikana. Voit lukea tiedotteen julkaisusta tästä.

Omaperheen pääteemat ovat raskaus, raskaaksi tulo ja synnytys, lasten ikäkaudet (0–1, 1–6, 6–12 ja 12–17-vuotta), vanhemmuus ja parisuhde sekä kriisi. Akuuteinta juuri nyt ovat siis palvelut, joita asukas voi itse hakea näihin teemoihin. Nuorten ja ammattilaisten osioita kehitetään, ja nämä on tarkoitus pilotoida loppukeväästä.

## PTV-koulutuksia keväällä

Digi- ja väestötietovirasto järjestää keväällä maksuttomia kaikille avoimia PTV-koulutuksia. Katso kaikki kevään koulutukset tästä.

Myös Tulevaisuuden sote-keskushankkeella on suunnitteilla PTV:hen liittyviä koulutuksia, joista tiedotetaan myöhemmin lisää.

## Lisätietoja

Salli Siltanen, koordinaattori, VSLJ ry

salli.siltanen@vslj.fi

044 5355 138

VSLJ:n jäsenjärjestöjen perhekeskustapaamiset jatkuvat keväällä. Mikäli et ole vielä perhekeskuskehittämisen postituslistalla, voit olla meihin yhteydessä sähköpostitse.

Jaa artikkeli: