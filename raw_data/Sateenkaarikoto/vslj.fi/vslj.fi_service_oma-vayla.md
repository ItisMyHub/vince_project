https://vslj.fi/service/oma-vayla/

Oma väylä -kuntoutuksen aikana saat vahvistusta opiskeluun ja työelämään liittyviin valmiuksiin ja taitoihin. Lisäksi saat ohjausta ja harjoitusta arjen hallinnan taitoihinsa sekä tukea sosiaalisten taitojen vahvistumiseen. Yhdessä työryhmän kanssa asetatte sinulle henkilökohtaiset tavoitteet kuntoutuksen ajalle.

Oma väylä -kuntoutukseen kuuluu

* yksilötapaamisia, joissa tapaat työryhmän jäseniä ja

* ryhmätapaamisia, joissa tapaat muita samassa tilanteessa olevia.

* Lisäksi on läheisten ryhmätapaamisia. Saat itse valita mahdolliset osallistujat läheisistäsi.

Kuntoutuksen kokonaiskesto on yksi vuosi. Tapaamisten ajankohdat sovitaan yhdessä ja ne toteutetaan asiakastiloissamme Puutarhakadulla tai sinulle tutuissa paikoissa, kuten kotona, oppilaitoksessa tai työpaikalla. Osa tapaamisista voi toteutua etäyhteydellä esim. kuvapuheluna.

Kuntoutuksesi toteuttaa kokenut moniammatillinen työryhmä. Työryhmään kuuluvat psykologi, psykiatrinen sairaanhoitaja ja sosionomi. Lisäksi tukenasi on tarvittaessa työelämän asiantuntija. Oma väylä -kuntoutuksessa vahvistetaan opinnoissa ja työelämässä tarvittavia valmiuksia ja harjoitellaan arjen hallintaa.ADD,arjen hallinta