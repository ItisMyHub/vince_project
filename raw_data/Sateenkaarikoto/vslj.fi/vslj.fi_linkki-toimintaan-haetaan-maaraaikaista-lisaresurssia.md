https://vslj.fi/linkki-toimintaan-haetaan-maaraaikaista-lisaresurssia/

Uutiset  ·  15.3.2023

# Linkki-toimintaan haetaan määräaikaista lisäresurssia

Järjestön Linkki-toiminnan moniammatilliseen asiantuntijatiimiin haetaan määräaikaista lisäresurssia vuodelle 2023. Järjestön Linkki-toiminta tarjoaa ehkäiseviä ja varhaisen tuen palveluja 10–18 -vuotiaille nuorille ja vanhemmille, joilla on murrosikään, nuoruuteen tai vanhemmuuteen liittyviä kysymyksiä ja haasteita. Linkki-toiminnan asiantuntija-ohjaajan työtehtäviin kuuluu Linkki-toiminnan asiakastyö sekä asiantuntija- ja verkostotyö.

## Työtehtävät

Asiakastyön tehtäviisi kuuluu yksilötyö nuorten ja vanhempien kanssa, perhetapaamiset sekä nuorten ja vanhempien vertaisryhmien ohjaaminen. Työskentelet Perhetalo Heidekenillä ja jalkautuen esimerkiksi yhteistyökouluihin ja perhekeskusten toimipisteisiin. Asiakastyötä teet arkisin joustavasti perheitä palvellen klo 8-19 välisenä aikana. Asiakkaita kohtaat ja tuet sekä lähitapaamisissa että verkon kautta.

Asiantuntija- ja verkostotyön tehtävissä teet monipuolista yhteistyötä hyvinvointialueen, kuntien ja järjestöjen ammattilaisten kanssa. Teet Linkki-toiminnan viestintää ja markkinointia, annat palveluneuvontaa ja osallistut erilaisiin työryhmiin ja yhteistyöverkostoihin. Osallistut yhdessä tiimin muiden jäsenten kanssa aktiivisesti Linkki-toiminnan kehittämiseen, esimerkiksi uuden yläkoululaisille suunnatun vertaisryhmämenetelmän kehittämiseen ja pilotointiin.

## Tehtävässä tarvitaan

Sinulle on jo kertynyt työkokemusta nuorten ja vanhempien kanssa työskentelystä ja tunnet palvelujärjestelmän hyvin. Sinulla on hyvät kohtaamistaidot, olet joustava ja asiakaspalveluhenkinen. Sinulla on kehittävä ja tavoitteellinen työote ja hyvät viestintätaidot. Pystyt hyvin itsenäiseen työskentelyyn, mutta sinulla on myös erinomaiset tiimityötaidot.

Tehtävään edellytetään soveltuvaa korkeakoulututkintoa esimerkiksi sosiaali-, terveys- tai kasvatusalalta.

## Työehdot

Työ on määräaikainen vuoden 2023 loppuun asti. Työ alkaa sopimuksen mukaan mahdollisimman pian. Noudatamme Sosiaalialan järjestöjen työehtosopimusta. Palkka muodostuu 1) tehtäväkohtaisesta palkanosasta sekä 2) henkilökohtaisesta palkanosasta (vuosisidonnainen takuu ja mahdollinen henkilökohtainen lisä). Työaika on 37,5 h/viikko. Koeaika on 3 kuukautta. Tehtävä sisältää iltatyötä ja liikkuvaa työtä, joten oman auton käyttömahdollisuus on eduksi. Tehtävään valittavan tulee esittää lasten kanssa työskenteleviltä vaadittava rikosrekisteriote työnantajalle ennen työtehtävän alkamista.

## Hakuohjeet

Jos kiinnostuit, lähetä työhakemus ja CV sähköpostitse 26.3.2023 mennessä osoitteeseen johanna.syrjanen@vslj.fi. Haastattelut toteutetaan Perhetalo Heidekenillä 31.3. ja 3.4.

## Tiedustelut

Lisätietoja tehtävästä antaa hallinto- ja kehittämispäällikkö Johanna Syrjänen (044 5355 139 tai johanna.syrjanen@vslj.fi).

Jaa artikkeli: