https://vslj.fi/service/ammatillinen-tukihenkilo/

Ammatillinen tukihenkilö on lapselle tai nuorelle tueksi osoitettu ulkopuolinen tukihenkilö, joka on tukena ja apuna arjessa.

Ammatillisen tukihenkilötoiminnan tavoitteena on

* tukea lapsen tai nuoren kykyä sekä rohkeutta toimia omissa ympäristöissään

* motivoida lasta tai nuorta ottamaan vastuuta itsestään sekä omien asioiden hoitamisesta

* vahvistaa lapsen tai nuoren vahvuuksia sekä positiivista kuvaa itsestään

Ammatillinen tukihenkilötoiminta tarjoaa lapselle tai nuorelle toiminnallista tekemistä, uusia kokemuksia sekä antaa mahdollisuuden keskustella turvallisen aikuisen kanssa elämään ja kasvamiseen liittyvistä asioista.Tavoitteena on tarjota mahdollisuus henkilökohtaiseen tukeen vapaa-aikana, edistää arjessa selviytymistä sekä motivoida harrastuksiin.