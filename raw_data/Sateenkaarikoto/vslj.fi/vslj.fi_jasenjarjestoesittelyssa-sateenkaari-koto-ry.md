https://vslj.fi/jasenjarjestoesittelyssa-sateenkaari-koto-ry/

Uutiset  ·  21.11.2022

# Jäsenjärjestöesittelyssä: Sateenkaari Koto ry

Varsinais-Suomen Lastensuojelujärjestöt ry täyttää tänä vuonna 20 vuotta, ja juhlavuoden kunniaksi pyysimme jäsenjärjestöjä kertomaan tarkemmin toiminnastaan. Sateenkaari Koto on ollut VSLJ:n jäsen vuodesta 2001, jolloin alueen lastensuojelujärjestöt perustivat neuvottelukunnan ennen rekisteröitymistä yhdistykseksi.

## Mitä järjestönne tekee ja mikä on tavoitteenne?

Vuonna 1998 perustettu Sateenkaari Koto ry on yleishyödyllinen voittoa tavoittelematon yhdistys. Yhdistys omistaa kokonaisuudessa osakeyhtiön Sateenkaari Koto Oy:n, joka tuottaa varhaiskasvatuspalveluja ja lapsiperheiden kotipalvelua.

Yhdistyksen toimintaan kuuluu kotouttavaa työtä tukevat Opetuskodit, kuntouttavaa työtoimintaa ja kehittämishankkeita, joissa tuetaan mm. perheitä, kestävää kehitystä ja kotoutumista. Tavoite on olla luotettava, turvallinen ja osaava toimija.

Sateenkaari Koto ry on ennaltaehkäisevän perhetyön- ja varhaiskasvatuspalvelujen sekä monikulttuurisen osaamisen toteuttajana merkittävä kumppani Varsinais-Suomen alueella. Haluamme toimia lapsiperheiden yhteisöllisyyden vahvistajana ja tukea vanhempia heidän kasvatustehtävässään sekä edistää kestävän kehityksen mukaista toimintaa kaikessa toiminnassa. Vahvistamme monikulttuuristen ja maahanmuuttajataustaisten perheiden viihtymistä ja juurtumista suomalaiseen kulttuuriin ja ympäristöön.

## Ketkä teillä työskentelevät tavoitteen eteen?

Ammattilaiset, vapaaehtoiset ja kokemusasiantuntijat.

## Kenelle toiminta tai palvelut on tarkoitettu tai kuka voi tulla mukaan toimintaan?

Eri palvelut ja toiminnat ovat tarkoitettu lapsiperheille, ammattilaisille tai vapaaehtoisille. Kaikki ovat tervetulleita mukaan, kaikille varmasti löytyy jotain.

## Minkä Varsinais-Suomen kuntien asukkaille toimintaa tai palveluitanne on tarjolla joko paikan päällä tai diginä?

Kuntouttava työtoiminta paikan päällä Turussa ja Kaarinassa, asukkaat tervetulleita Kaarinasta, Naantalista, Raisiosta, Akselikunnista ja Turusta. Opetuskodit paikan päällä Turussa ja Kaarinassa mutta kaikki tervetulleita Varsinais-Suomen alueelta. Kehittämishankkeet paikan päällä ja liikkuvaa työtä Kaarinassa, Turussa ja Raisiossa. Varhaiskasvatus paikan päällä Turussa ja Uudessakaupungissa. Lähikuntien asukkaat voivat myös osallistua. Lapsiperheiden kotipalvelua paikan päällä Turussa ja Raisiossa.

## Voivatko ammattilaiset olla teihin yhteydessä? Missä asioissa?

Ammattilaiset voivat olla yhteydessä koskien kaikkea toimintaa. Vanhemmuuden tuki 0-10v., ympäristökasvatus, eri kulttuuri- ja kielitaustaiset perheet ja heidän kotoutumisensa edistämistä, vapaaehtoisten työpanosta perheiden tukemiseen, vapaaehtoisten mentoriparien tarve.

## Mikä on erityistä juuri teissä? Mitä puuttuisi, jos teitä ei olisi olemassa?

Meillä arki on täynnä pieniä ihmeitä. Eri kulttuuri- ja kielitaustaiset perheiden Opetuskodit. Ympäristökasvatuksellinen varhaiskasvatus. Lapsiperheiden kotipalvelun sensitiivinen kohtaaminen.

"On ihanaa, kun kerran viikossa tulee tunne, että arki ja koti on järjestyksessä. Jaksaa sitten taas paremmin. Kiitos lämminhenkisestä avusta!"

- Asiakasperhe -

## Sateenkaari Koto ry:n löydät seuraavista kanavista:

Sateenkaari Koto ry:n verkkosivut

Facebook Sateenkaari Koto

Instagram @sateenkaarikoto

LinkedIn Sateenkaari Koto

Twitter @sateenkaarikoto

Youtube Sateenkaari Koto

Kokoamme kaikki mukaan lähteneet järjestöt yhdelle sivulle, josta voit tutustua tarkemmin siihen, mistä kussakin järjestössä on kyse. Julkaisemme uuden järjestöesittelyn viikoittain. Voit tutustua kaikkiin VSLJ:n jäsenjärjestöihin myös täältä.

#VSLJ20 #LastenHyväksi

Jaa artikkeli: