https://vslj.fi/kotoa-kouluun-webinaari-moniammatillinen-yhteistyo-ratkaisuna-kouluakaymattomyyteen/

Uutiset, Tapahtumat ja koulutukset  ·  5.3.2025

# Kotoa kouluun -webinaari: Moniammatillinen yhteistyö ratkaisuna kouluakäymättömyyteen

Varsinais-Suomen Lastensuojelujärjestöt ry:n Kotoa kouluun -toiminnan webinaarissa esitellään näkökulmia ja ratkaisuja koulupoissaolojen sekä kouluakäymättömyyden vähentämiseksi. Webinaarissa esitellään Kotoa kouluun -toimintamalli, jossa lasten koteihin jalkautuvat perhevalmentajat selvittävät syitä koulunkäynnin vaikeuksiin ja ratkovat niitä yhdessä perheen sekä muiden ammattilaisten kanssa. Puheenvuoroja kuullaan lasten hyvinvoinnin ja koulunkäynnin ammattilaisilta sekä kokemusasiantuntijavanhemmalta. Esittelyssä on myös Turun kaupungin Pysäkki-luokka, joka tarjoaa moniammatillista tukea 6.–9.-luokkalaisille oppilaille, joilla on runsaasti koulupoissaoloja.

Webinaari järjestetään verkossa torstaina 3.4. klo 12–14. Tilaisuus on suunnattu kasvatuksen ja opetuksen sekä sosiaali- ja terveydenhuollon henkilöstölle, esihenkilöille ja asiantuntijoille, alan tutkijoille ja muille aiheesta kiinnostuneille.

#### Klo 12.00 Avaussanat

Johanna Syrjänen, kehittämispäällikkö, VSLJ ry

#### Klo 12.05 Ymmärtäväiset aikuiset mahdollistavat lasten ja nuorten koulunkäymisen

Perttu Eskelinen, nuorisopsykiatrian erikoislääkäri ja Pasi Remes, KM, työnohjaaja STOry

#### Klo 12.35 Alakouluikäisten koulupoissaoloihin puuttuminen Kotoa kouluun -toimintamallilla

Johanna Syrjänen, kehittämispäällikkö, VSLJ ry

Monica Essén ja Minna Huunonen, Kotoa kouluun -perhevalmentajat, VSLJ ry

#### Klo 13.05 Turun Pysäkki-luokan toimintamalli

Tuuli Virtanen, Pysäkki-luokan erityisopettaja, Turun kaupunki

#### Klo 13.25 Moniammatillinen yhteistyö vanhemman tukena

Stina, kokemusasiantuntija

#### klo 13.45 Kouluun kiinnittymistä tukeva yhteisö

Krista Lahtinen, perusopetuksen palvelupäällikkö, Turun kaupunki

#### Klo 13.55 Päätössanat

Miia Hänninen, toiminnanjohtaja, VSLJ ry

#### Klo 14.00 Webinaari päättyy

Jaa artikkeli: