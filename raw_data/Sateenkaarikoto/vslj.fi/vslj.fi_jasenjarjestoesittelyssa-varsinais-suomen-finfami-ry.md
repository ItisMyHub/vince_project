https://vslj.fi/jasenjarjestoesittelyssa-varsinais-suomen-finfami-ry/

Uutiset  ·  4.11.2022

# Jäsenjärjestöesittelyssä: Varsinais-Suomen mielenterveysomaiset – FinFami ry

Varsinais-Suomen Lastensuojelujärjestöt ry täyttää tänä vuonna 20 vuotta, ja juhlavuoden kunniaksi pyysimme jäsenjärjestöjä kertomaan tarkemmin toiminnastaan. Varsinais-Suomen mielenterveysomaiset - FinFami ry on ollut VSLJ:n jäsen vuodesta 2007.

## Mitä järjestönne tekee ja mikä on tavoitteenne?

V-S FinFami tarjoaa tukea, tietoa ja toimintaa kaikenikäisille mielenterveysomaisille, myös lapsille, nuorille ja lapsiperheille.

Tavoitteenamme on tukea mielenterveysomaisten hyvinvointia.

## Ketkä teillä työskentelevät tavoitteen eteen?

Työntekijät ovat sote-alan ammattilaisia. Kouluttamamme vapaaehtoiset voivat toimia erilaisissa tehtävissä kuten ryhmänohjaajina, tukihenkilöinä ja vertaisina keskusteluissa työntekijän kanssa, jos asiakas niin haluaa. Kokemustoimijat työskentelevät yleensä työntekijän kanssa mm. omaistenilloissa ja luennoilla sekä oppilaitoksissa. Monet kertovat tarinaansa myös netissä ja somessa.

## Kenelle toiminta tai palvelut on tarkoitettu tai kuka voi tulla mukaan toimintaan?

Palvelumme ovat tarkoitettu niille, joiden läheisellä on mielenterveyden haasteita. Mukaan voi tulla yksin, pariskuntana, kaverin kanssa tai perheenä.

## Minkä Varsinais-Suomen kuntien asukkaille toimintaa tai palveluitanne on tarjolla joko paikan päällä tai diginä?

Toiminta-alueena on koko Varsinais-Suomi.

## Voivatko ammattilaiset olla teihin yhteydessä? Missä asioissa?

Ammattilaiset saavat mielellään olla yhteydessä, kun asiakkaalla tai perheenjäsenellä on mielenterveyden haasteita. Meille voi ohjata asiakkaita ja kysyä tietoa ajankohtaista palveluista.

Tulemme mielellämme kertomaan myös kasvotusten tai videovälitteisesti yhdistyksestämme ja toiminnastamme.

Meiltä voi myös kysyä asiantuntijaluentoa tai koulutusta työntekijöille tai sote-alan opiskelijoille. Aiheina voivat olla esim. mielenterveysomaisen näkökulma ja huomioiminen liittyen lapsiin, nuoriin ja perheisiin. Mukana on yleensä myös kokemustoimija.

Ammattilainen voi myös kysyä Lapset puheeksi -koulutusta työryhmälle.

Meiltä voi pyytää myös uutiskirjeen, jota kautta saa tietoa ajankohtaisista palveluistamme.

## Mikä on erityistä juuri teissä? Mitä puuttuisi, jos teitä ei olisi olemassa?

Mikään muu taho ei kilpaile palveluistamme, erityisosaamisesta mielenterveysomaisiin liittyen.

Ilman meitä monet läheiset jäisivät yksin ja neuvottomaksi tilanteessaan, kun läheisellä on mielenterveyden haasteita. Tuemme heidän jaksamistaan ja pärjäämistään sekä mahdollisesti ennaltaehkäisemme heidän ja lasten riskiä uupua, masentua arjessa sekä mielenterveysongelmien jatkumoa ylisukupolvisesti.

“Täällä on voinut puhua omaisen kokemista tunteista, kun muualla yleensä keskustellaan sairastuneen itsensä voinnista eikä juurikaan siitä millaista on olla omaisena."

- Mielenterveysomainen -

## Varsinais-Suomen mielenterveysomaiset - FinFami ry:n löydät seuraavista kanavista:

V-S FinFamin verkkosivut

Facebook @vsfinfami

Instagram @vsfinfami

Twitter @vsfinfami

TikTok @vertaistukiverkossa

Kokoamme kaikki mukaan lähteneet järjestöt yhdelle sivulle, josta voit tutustua tarkemmin siihen, mistä kussakin järjestössä on kyse. Julkaisemme uuden järjestöesittelyn viikoittain. Voit tutustua kaikkiin VSLJ:n jäsenjärjestöihin myös täältä.

#VSLJ20 #LastenHyväksi

Jaa artikkeli: