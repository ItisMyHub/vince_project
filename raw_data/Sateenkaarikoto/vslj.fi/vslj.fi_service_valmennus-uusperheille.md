https://vslj.fi/service/valmennus-uusperheille/

Uusperheiden aikuisista muodostuva valmennusryhmä kokoontuu kerran viikossa viiden viikon ajan. Valmennusta suositellaan uuspareille, jotka kaipaavat tietoa uusperheen eri vaiheista ja lisää ymmärrystä uusperhedynamiikasta.

Valmennuksen toimintaperiaatteena on kokemusten ja toimivien vinkkien jakaminen luottamuksellisessa ryhmässä. Valmennuksessa uusperheiden aikuiset saavat ammattilaisten ohjauksessa vertaistukea, ohjausta ja konkreettisia työkaluja perheen arkeen. Valmennuksessa perheet saavat käyttöönsä uusperheille kehitetyn StepApp-mobiilisovelluksen, jota koko perhe voi käyttää valmennuksen ohessa, ja sen avulla myös lapset ja nuoret pääsevät mukaan valmennukseen. Sovellus sisältää tietoa uusperheellisyydestä ja eri ikäryhmille suunniteltuja, pelillisyyttä hyödyntäviä tehtäviä.

Valmennusta ohjaavat perhetyön ammattilaiset, joilla on Suomen Uusperheiden Liiton StepApp-valmentajan pätevyys. Maksuton ryhmävalmennus uusperheille. Koko perhe saa tietoa ja vinkkejä uusperheestä ja käyttöönsä tehtäviä sisältävän StepApp-sovelluksen.