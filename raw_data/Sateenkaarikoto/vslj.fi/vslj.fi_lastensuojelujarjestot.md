https://vslj.fi/lastensuojelujarjestot/

# Lastensuojelujärjestöt Varsinais-Suomessa

Kokoamme yhteen lasten, nuorten ja lapsiperheiden parissa työskentelevät järjestöt, niiden palvelut ja osaamisen. Jäsenjärjestöissämme työskentelee suuri joukko osaavia ammattilaisia, kokemustoimijoita ja vapaaehtoisia.

## Lastensuojelujärjestöt ovat oleellinen osa alueen lasten, nuorten ja perheiden turvaverkkoa.

Varsinais-Suomen alueella on paljon lastensuojelujärjestöjä, joista jokaisella on omat erityisvahvuutensa ja -osaamisensa. Varsinais-Suomen Lastensuojelujärjestöt ry (VSLJ) kokoaa nämä järjestöt ja niiden tarjoaman avun yhteen helposti tavoitettavaksi kokonaisuudeksi.

Jäsenjärjestöissämme yhdistyy ammattilaisten tietämys, kokemusasiantuntijuus ja vapaaehtoisten sitoutuminen. Lastensuojelujärjestöt tarjoavat monenlaisia tukitoimia ja toimintaan voi tulla matalalla kynnyksellä ilman lähetettä. Lapset, nuoret ja perheet saavat apua pääsääntöisesti apua nopeasti ilman pitkiä jonotusaikoja, ja tapaamiset järjestyvät usein myös ilta-aikaan tai etäyhteydellä. Toimintaan osallistuminen on vapaaehtoista ja pääsääntöisesti maksutonta. Asiakas tai ammattilainen voi olla suoraan yhteydessä järjestöön. Osa järjestöistä tarjoaa myös sosiaalihuolto- ja lastensuojelulain mukaisia palveluita.

## Lastensuojelujärjestöjen palvelupaketti

Alueen ammattilaisille suunnattu Lastensuojelujärjestöjen palvelupaketti kokoaa yhteen VSLJ:n jäsenjärjestöjen palvelut. Löydät paketista tiedon mm. kohderyhmästä, toiminnasta ja palvelualueesta sekä linkin suoraan palvelun lisätietoihin.

### 42

jäsenjärjestöä

### 690

ammattilaista

### 8500

vapaaehtoista

### 240

kokemustoimijaa

### Lastensuojelujärjestöjen toiminnan tunnusluvut 2024

Koostamme vuosittain yhteen lastensuojelujärjestöjen toiminnan tunnusluvut.

### Salli Siltanen

Koordinaattori (VTK, MA)

## Alueen ammattilaisille

Kokoamme jäsenjärjestöjemme palvelut yhteen alueen ammattilaisten työn tueksi. Tuotamme materiaaleja ja esittelemme järjestöjen toimintaa.