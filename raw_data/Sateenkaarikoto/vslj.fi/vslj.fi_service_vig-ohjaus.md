https://vslj.fi/service/vig-ohjaus/

VIG-ohjaus (Videoavusteinen vuorovaikutuksen ohjaus) on perheiden kanssa käytettävä menetelmä, joka hyödyntää lyhyitä videoituja vuorovaikutustilanteita lapsen ja vanhemman välillä perheen arkiympäristössä. Ohjasta voi käyttää vauvaikäisillä, leikki-ikäisillä, alakouluikäisillä sekä nuorilla ja heidän vanhemmillaan.

Mitä VIG-ohjauksessa tehdään?

VIG-ohjaus perustuu lyhyisiin videoituihin otoksiin, joista nostetaan esiin yhteiseen tarkasteluun käyttäytymistä ja tunneilmaisua. Sinua voidaan esimerkiksi auttaa huomaamaan lapsen vuorovaikutusaloitteet ja osoittaa kykysi vastata niihin. Ohjaus perustuu aina perheen yksilöllisiin tarpeisiin.

Tyypillisesti työskentelyjakso perheen kanssa sisältää 3-5 videokuvausta ja sen jälkeen tapahtuvat keskustelut.VIG-ohjauksessa vanhempi tulee tietoiseksi kyvyistään ja taidoistaan rakentaa hyvää vuorovaikutusta hänen ja lapsen välillä.