https://vslj.fi/service/turun-ensikoti/

Turun ensikodissa saat ympärivuorokautista tukea perheellesi.

Ensikotipalveluun voit tulla ennen vauvan syntymää tai vauvan kanssa. Äitien ja isien toivotaan tulevan ensikotiin jo ennen vauvan syntymää, koska suhde vauvaan alkaa kehittyä jo raskausaikana.

Ensikoti tarjoaa sinulle vanhempana, tai teille vanhempina, apua ja tukea, kun

* omat taitosi tai voimavarasi eivät riitä vauvan kanssa arjessa selviämiseen.

* tarvitset apua vauvan hoidossa.

* tarvitset apua vauvan ja vanhemman välisessä vuorovaikutussuhteessa.

* sinun nuori ikä ja/tai mielenterveyshaasteet luovat tarpeen tuelle.

Ensikodissa asumisen kesto vaihtelee kolmesta kuukaudesta vuoteen perheesi tarpeiden mukaan. Tarvetta arvioidaan säännöllisesti yhdessä perheesi sosiaalityöntekijän ja muun verkoston kanssa.

Voit olla yhteydessä ensikotiin puhelimitse ja lisätietoja palvelusta löydät verkkosivuilta. Turun ensikoti tarjoaa vauvaperheille ympärivuorokautista tukea.