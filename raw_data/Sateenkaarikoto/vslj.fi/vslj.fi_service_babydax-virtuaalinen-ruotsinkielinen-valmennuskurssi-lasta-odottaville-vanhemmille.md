https://vslj.fi/service/babydax-virtuaalinen-ruotsinkielinen-valmennuskurssi-lasta-odottaville-vanhemmille/

Folkhälsanin perheenvalmennuskurssi on ruotsinkielinen virtuaalinen kurssi, odottaville vanhemmille. Tässä löydät ruotsinkielinen kuvaus kurssin sisällöstä.

Babydax är en kurs som förbereder dig inför livet med en bebis

Kursen riktar sig till dig som är förstagångsförälder, men du kan delta även om du redan har barn.

Kursen kompletterar den familjeförberedelse som välfärdsområdena erbjuder.

Kursen ordnas tre gånger per år med kursstart i januari, maj och september. Anmäl dig till den kurs som är närmast barnets beräknade födelsetid.

Kursupplägg

Kursen består av fem virtuella föreläsningar och en materialbank på webben. Du kan ta del av föreläsningarna då de sänds i realtid eller se på de inspelade föreläsningarna i efterhand. Om du deltar i realtid har du möjlighet att ställa frågor till föreläsarna.

Kursprogram

1. Föräldraskap, vad innebär det?

Under nio månaders tid gör sig barnet och föräldrarna redo för att mötas. Vi talar om hur du kan använda tiden för att förbereda dig inför föräldraskapet.

2. Att föda barn – vad är bra att veta?

Vi går igenom hur en förlossning brukar starta, när det är dags att åka till BB, vad som händer under en vaginal förlossning och hur ett kejsarsnitt går till.

3. Dags för förlossning

Vi går igenom hur du som föder kan hantera sammandragningarna och hur du som pappa, partner eller stödperson kan vara delaktig och skapa trygghet. Vi presenterar olika strategier för smärthantering och övar praktiskt inför förlossningen. Vi funderar också på hurdana känslor och tankar förlossningen kan väcka.

4. En nyfödd bebis och en nybliven förälder

Du får information om tiden på barnsängsavdelningen, om babyvård och om vikten av att ta hand om sitt välmående som nybliven förälder. Vi tar bl.a. upp teman som Baby blues och förlossningsdepression, amning och flaskmatning.

5. Livet som familj

Vi funderar på vad det innebär att skapa ett livslångt förhållande till en ny människa. Vi behandlar också mer praktiska frågor som vardagen med en bebis, sömn i småbarnsfamiljen och hur man brukar återhämta sig efter graviditet och förlossning.Folkhälsanin perheenvalmennuskurssi on ruotsinkielinen virtuaalinen kurssi, odottaville vanhemmille.tidigt samspel