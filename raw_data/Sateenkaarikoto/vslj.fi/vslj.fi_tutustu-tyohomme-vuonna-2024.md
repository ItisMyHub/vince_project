https://vslj.fi/tutustu-tyohomme-vuonna-2024/

Uutiset  ·  13.2.2025

# Tutustu työhömme vuonna 2024

Vuonna 2024 jatkoimme VSLJ:ssä vuosien 2022–2026 strategian toteuttamista. Visionamme on, että lastensuojelujärjestöt ovat osa hyvinvointialueen tehokkuuden ja vaikuttavuuden ratkaisua. Teemme työtä, jotta missiomme toteutuisi: jotta alueen jokainen lapsi voisi hyvin.

VSLJ kokoaa yhteen laajan joukon lasten, nuorten ja lapsiperheiden parissa toimivia järjestöjä. Vuoden lopussa jäsenjärjestöjä oli 42. Keväällä julkaistun Lastensuojelujärjestöjen tunnuslukuraportin mukaan jäsenjärjestöissämme työskentelee yhteensä noin 760 ammattilaista, 190 kokemusasiantuntijaa ja 8200 vapaaehtoista.

## Lastensuojelujärjestöjen yhteinen ääni

Vuonna 2024 painopisteitämme vaikuttamistyössä olivat erityisesti:

Keskeistä vaikuttamistyössämme on aktiivinen osallistuminen lastensuojelujärjestöjen yhteisenä äänenä eri työryhmiin, verkostoihin ja neuvottelukuntiin; ryhmien koordinointi sekä yhteydenpito erityisesti Varhan ja Turun kaupungin avainhenkilöihin.

Jatkoimme yhteistyötä vaikuttajakummien eli ryhmiänsä edustavien aluevaltuutettujen sekä tiedekummien eli Turun yliopiston tiedekumppaneiden kanssa. Toteutimme mm. Tiedosta toimeen -webinaarisarjan, aluevaltuustoseminaarin ja koostimme tietopaketin lapsiperheköyhyydestä. Yhteensä vaikuttamistyön tilaisuuksissamme oli vuoden aikana 659 osallistumiskertaa ja webinaaritallenteita katseltiin 1035 kertaa.

Vaikuttamistyömme keskeisiä tuloksia olivat mm. järjestöjen roolin vahvistuminen alueella, lastensuojelujärjestöjen ja kokemustoimijoiden hyödyntäminen alueen kehittämistyössä sekä lasten ja nuorten hyvinvointiin liittyvän tiedon lisääntyminen alueen päättäjien, viranhaltijoiden ja ammattilaisten keskuudessa.

## Jäsenjärjestöjen työn tukeminen ja tunnetuksi tekeminen

Vuoden aikana tuimme jäsenjärjestöjä mm. niiden toiminnan ja palveluiden tunnetuksi tekemisessä, toimintaedellytysten turvaamisessa ja osaamisen edistämisessä. Vahvistimme jäsenjärjestöjen yhteistä tilannekuvaa Varhasta ja edistimme järjestöjen yhteistyötä perhekeskusten kanssa. Vuoden loppuun päättynyt järjestötoiminnan asiantuntijan määräaikainen resurssi mahdollisti tiiviit tapaamiset jäsenjärjestöjen kanssa sekä jalkautumisen Varhan alueelle.

Jäsenjärjestöjen työtä tehtiin tunnetuksi mm. palvelukoonnein, Lastensuojelujärjestöjen palvelupaketilla, Lastensuojelujärjestöjen etäaamukahveilla, Perhetalo Heidekenin avoimissa ovissa sekä kohdennetuilla esittelyillä. Yhteensä erilaisissa toiminnan esittelyissä oli vuoden aikana 1046 ammattilaisten kohtaamista.

Lue lisää vuoden 2024 etäaamukahveista täältä.

Yhteistyössä jäsenjärjestöjen ja Sosped Keskuksen kanssa kehitimme Lastensuojelujärjestöjen ARVO -työkalun. Jatkossa kaikkien jäsenjärjestöjen hyödynnettävissä olevan työkalun avulla pystytään arvioimaan toiminnan yhteiskunnallisia ja kustannusvaikutuksia. Jäsenjärjestöjen Heideken Akatemian koulutuksissa vahvistimme erityisesti järjestöjohtajien ja viestijöiden osaamista mm. vaikuttavuusviestinnässä ja tekoälyn hyödyntämisessä.

## VSLJ:n asiakastyössä autettiin jälleen alueen lapsia, nuoria ja vanhempia

VSLJ:n omassa asiakastyössä eli Linkki-toiminnassa ja Kotoa kouluun -toiminnassa kohdattiin vuoden aikana yhteensä noin 430 asiakasta. Kotoa kouluun jatkoi kouluakäymättömien tukemista Turussa ja Linkkiin asiakkaita ohjautui ennätyksellisesti 18:sta eri kunnasta. Palautteiden perusteella lapset, nuoret ja vanhemmat myös kokivat saaneensa tilanteisiinsa apua.

Kiitos jäsenjärjestöillemme sekä muille kumppaneillemme yhteistyöstä vuoden aikana! Työmme sisällöstä ja tuloksista voit lukea tarkemmin maaliskuun alussa sivuillamme julkaistavasta vuosikertomuksesta.

Jaa artikkeli: