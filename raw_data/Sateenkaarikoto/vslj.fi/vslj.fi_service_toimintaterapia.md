https://vslj.fi/service/toimintaterapia/

Toimintaterapiassa toimintaterapeutti

* Tukee lapsen tai nuoren taitoja ja toimintamalleja tavoitteellisen leikin ja muun harjoittelun kautta.

* Etsii tarvittaessa apuvälineitä ja korvaavia tapoja toimia tilanteissa, jotka ovat vaikeita.

* Tekee harjoitteita, joilla tuetaan ikätason mukaisia arjentaitoja, joissa on ilmennyt haasteita.

* tekee yhteistyötä perheen, kodin ja koulun/päiväkodin kanssa.

Toimintaterapia toteutetaan yleensä lapsen yksilöllisinä käynteinä, joissa lapsi tai nuori toimii kahdenkesken terapeutin kanssa. Vanhemmat ovat tärkeässä roolissa tukemassa lapsen terapiaprosessia ja heillä on usein omia ohjauskäyntejä terapeutin kanssa.

Toimintaterapian alussa laaditaan yhdessä lapsen tai nuoren ja lähipiirin kanssa konkreettiset tavoitteet, jotka voivat liittyä esimerkiksi itsestä huolehtimiseen, leikkiin, koulunkäyntiin tai vapaa-aikaan.

Tavoitteita voivat olla esimerkiksi:

* Asennonhallinnan, tasapainon ja koordinaation hallinnan kehittyminen, jolla tuetaan esimerkiksi lapsen mahdollisuuksia osallistua ikätovereidensa kanssa leikkiin tai pelailuun arkiympäristössään.

* Silmän ja käden yhteistyön parantuminen, joka edesauttaa kirjoittamaan oppimista.

* Käden ja sormien motoriikan parantuminen (hienomotoriikka), jonka myötä pukeutumisesta tulee helpompaa (napit ja vetoketjut).

* Näönvaraisen hahmottamisen parantuminen, kirjainten ja numeroiden hahmottaminen, joka myötävaikuttaa lukutaidon oppimiseen.

* Tarkkaavuuden suuntaamisen ylläpitäminen, jonka myötä lapsen yleinen toiminnanohjaus kehittyy ja esimerkiksi koulutehtävien loppuun saattaminen helpottuu.Toimintaterapiassa lapsi tai nuori saa vahvistusta omaan kehitykseensä ja tukea kasvulleen eri ikävaiheissa.hienomotoriikka