https://vslj.fi/lapsen-oikeuksien-paiva-2020/

Uutiset, Tapahtumat ja koulutukset  ·  20.10.2020

# Lapsen oikeuksien päivän verkkotilaisuus 20.11.2020

Miten voisimme yhdessä turvata jokaisen lapsen hyvinvoinnin ja näköalan tulevaisuuteen? Pandemian aikana koulun merkitys lasten hyvinvoinnin ja tulevaisuuden rakentajana on korostunut. Opettajien lisäksi tässä työssä tarvitaan meitä kaikkia.

Varsinais-Suomen Lastensuojelujärjestöt ry, Turun yliopisto, INVEST ja Sote-akatemia kutsuvat Sinut mukaan inspiroivaan ja ajankohtaisten puheenvuorojen aamupäivään perjantaina 20.11.2020 klo 9-11.

Aamun puhujina kuullaan psykologian professori Christina Salmivallia sekä kasvatuspsykologian professori, opetusneuvos Niina Junttilaa. Kommenttipuheenvuoroissa Varsinais-Suomen Lastensuojelujärjestöt ry:n puheenjohtaja Ilkka Kantola sekä Turun kaupungin perusopetuksen palvelupäällikkö Riikka Koivunen. Tilaisuuden juontaa YTT Katja Keisala.

Ilmoittautuminen 16.11. mennessä: https://bit.ly/35mCox5

Osallistumisohjeet sekä osallistumislinkki lähetetään kaikille ilmoittautuneille tapahtumaviikolla.

## Tilaisuuden aikataulu

9.00 Tervetuloa Lapsen oikeuksien päivän verkkotilaisuuteen

Juontaja Katja Keisala, YTT

Miia Hänninen, toiminnanjohtaja, Varsinais-Suomen Lastensuojelujärjestöt ry

Miia Tuominen, tutkimuspäällikkö, Sote-akatemia, Turun yliopisto

9.10 Turun Kaupunkilähetys ry:n Nuorten raadin terveiset: Kokemuksia kohtaamisesta

9.20 Näkymättömät lapset

Niina Junttila, kasvatuspsykologian professori, opetusneuvos

9.45 Kommentaattorin puheenvuoro

Ilkka Kantola, puheenjohtaja, Varsinais-Suomen Lastensuojelujärjestöt ry

10.00 Kiusaamiseen puuttuminen: saavutuksia ja haasteita

Christina Salmivalli, psykologian professori

10.25 Kommentaattorin puheenvuoro

Riikka Koivunen, perusopetuksen palvelupäällikkö, Turun kaupunki

10.45 Juontaja Katja Keisala kokoaa aamun

### Professori, opetusneuvos Niina Junttila: Näkymättömät lapset

Niina Junttila työskentelee professorina Turun yliopiston Opettajankoulutuslaitoksella ja Sote-Akatemiassa sekä opetusneuvoksena Opetushallituksen yleissivistävän koulutuksen ja varhaiskasvatuksen yksikössä. Niina on tutkinut pitkään yksinäisyyttä ja ostrakismia ja on valtakunnallisen Lähde-liikkeen toinen perustaja.

- Puhun tilaisuudessa lasten kokemasta yksinäisyydestä ja ostrakismista eli näkemättä, kuulematta ja huomaamatta jättämisestä. Näillä molemmilla asioilla on valtavan suuret vaikutukset lapsen oppimiseen, hyvinvointiin, terveyteen ja turvallisuuteen.

Lapsen oikeuksien 19 artiklan mukaan lasta tulee suojella mm. henkiseltä väkivallalta, vahingoittamiselta ja pahoinpitelyltä, laiminlyönniltä tai välinpitämättömältä tai huonolta kohtelulta. Sekä yksinäisyys että ostrakismi eli näkemättä, kuulematta ja huomaamatta jättäminen aktivoivat aivoissa saman alueen kuin fyysinen väkivalta ja täyttävät mitä suurimmassa määrin erityisesti välinpitämättömyyden ja huonon kohtelun tunnusmerkit.

### Professori Christina Salmivalli: Kiusaamiseen puuttuminen: saavutuksia ja haasteita

Christina Salmivalli on psykologian professori Turun yliopistossa ja tutkimuksen lippulaiva INVEST:n varajohtaja. Hän on kansainvälisesti tunnettu kiusaamisen tutkija, joka on työskennellyt aiheen parissa 1990-luvulta lähtien. Salmivallin ryhmä on kehittänyt KiVa Koulu -toimenpideohjelman, jota käytetään yli 20 maassa.

- Kiusatuksi joutuminen on vakava lapsen oikeuksien loukkaus. On tärkeä iloita siitä, että kiusaaminen on saatu Suomessa vähenemään; kuitenkin liian moni joutuu edelleen kiusatuksi. Tutkimme Turun yliopistossa parhaillaan sitä, miksi kiusaamiseen puuttuminen ei aina johda toivottuun lopputulokseen.

### Ilkka Kantola, TT

Ilkka Kantola on Varsinais-Suomen Lastensuojelujärjestöt ry:n hallituksen puheenjohtaja ja ex-kansanedustaja (2007-19). Kantola työskentelee  toimialajohtajana Helsingissä Diakonissalaitoksella, jossa hän toimi vuosina 2005-2007 lastensuojelutyön johtajana.

Ilkka Kantolaa kuullaan tilaisuudessa Niina Junttilan kommentaattorina.

### Riikka Koivunen

Riikka Koivunen on Turun kaupungin perusopetuksen palvelupäällikkö. Koivunen on kuuden lapsen äiti ja valmistunut kasvatustieteen maisteriksi Turun Yliopistosta sekä opiskellut erityisopettajaksi Helsingissä ja Joensuussa. Hän on työskennellyt erityisluokanopettajana ja erityisopettajana Turussa 90-luvun alkupuolelta asti sekä toiminut suomenkielisen perusopetuksen konsultoivana erityisopettajana ennen siirtymistään perusopetuksen palvelupäällikön tehtävään alkuvuodesta 2019.

Riikka Koivunen kommentoi tilaisuudessa Christina Salmivallin puheenvuoroa.

### Juontajana: Katja Keisala, YTT

Katja Keisala on työskennellyt tutkijana, opettajana ja kouluttajana yliopistoissa ja muissa oppilaitoksissa sekä kulttuurisesti monimuotoisissa työyhteisöissä. Viimeisen kymmenen vuoden aikana hän on keskittynyt monikulttuurisen kasvatuksen ja työelämän kehittämiseen sekä yhdenvertaisuuden edistämiseen kasvatuksessa ja työelämässä.

Keisala on opettanut Tampereen yliopiston Kasvatustieteiden tiedekunnassa mm. kriittistä monikulttuurisuuskasvatusta, globaalikasvatusta ja kulttuurienvälistä vuorovaikutusta Suomen ja muiden maiden tuleville ja jo työelämässä oleville opettajille. Työelämän kehittämishankkeissa hän on auttanut kehittämään työyhteisöjä yhdenvertaisemmiksi, tuloksellisemmiksi ja kaikille mukavammiksi paikoiksi työskennellä. Koulutukseltaan Keisala on yhteiskuntatieteiden tohtori, minkä lisäksi hänellä on pedagoginen pätevyys ja parin vuosikymmenen kokemus monenlaisten ihmisten opettamisesta ja oppimisen ohjaamisesta.

Ilmoittautuminen 16.11. mennessä: https://bit.ly/35mCox5

Tästä Facebook-tapahtumaan

Lapsen oikeuksien päivän tilaisuuden mainos

Lisätietoja: 

Salli Siltanen, viestintäasiantuntija, VSLJ ry

salli.siltanen@vslj.fi

044 5355 132

Jaa artikkeli: