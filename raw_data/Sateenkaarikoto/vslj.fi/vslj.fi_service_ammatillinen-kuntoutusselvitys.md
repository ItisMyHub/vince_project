https://vslj.fi/service/ammatillinen-kuntoutusselvitys/

Ammatillisen kuntoutusselvityksen (AKSE) kohderyhmään kuuluvat aikuiset ja työikäiset nuoret, joiden työ- tai opiskelukyky on heikentynyt ja jotka tarvitsevat tukea kuntoutuksen mahdollisuuksien ja kokonaistilanteensa selvittämiseen.

Ammatillisen kuntoutusselvityksen tavoitteena on

* Löytää sinulle sopiva, yksilöllinen polku tulevaisuuteen.

* Antaa vahvistusta, kun suuntaat kohti opiskelua tai työelämää, tai pyrit pysymään siellä.

* Antaa tukea tarvittaessa lääkinnällisen kuntoutuksen mahdollisuuksien selvittämiseen.

Kuntoutusselvityksen ajaksi saat tueksesi moniammatillisen työryhmän, johon kuuluvat sosionomi, työelämän asiantuntija, psykologi, toimintaterapeutti ja psykiatrian ja nuorisopsykiatrian erikoislääkäri. Työryhmän tuella tunnistat ja arvioit työ- tai opiskelukykyysi tai toimintakykyysi vaikuttavia tekijöitä.

Kuntoutuksen toteutus

Kuntoutusselvitys kestää enintään 10 kuntoutuspäivää ja se sisältää

* alkuselvityksen, jolla kartoitetaan tilannettasi

* jatkoselvityksen, jonka tavoitteena on laatia ammatillinen kuntoutussuunnitelma

* jatkoselvityksen jälkeisen seurantayhteydenoton ja tarvittaessa seurantakäynnin.

Kuntoutuksen pituus sovitetaan yksilöllisen kuntoutustavoitteesi mukaan. Kuntoutuspäivät toteutetaan asiakastiloissamme Puutarhakadulla. Osa kuntoutuksesta voi toteutua etäkuntoutuspäivinä.Tukea tulevaisuuden suunnitteluun ja oman ammatillisen tilanteen selvittelyyn.kuntoutusselvitys