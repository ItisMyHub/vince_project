https://vslj.fi/heidekenin-avoimet-ovet-2023/

Uutiset, Tapahtumat ja koulutukset  ·  24.2.2023

# Heidekenin avoimet ovet ammattilaisille 17.5.2023

Perhetalo Heideken avaa ovensa alueen ammattilaisille ja tuleville ammattilaisille keskiviikkona 17.5.2023 klo 12-16. Tervetuloa tutustumaan Perhetaloon ja alueen lastensuojelujärjestöihin!

Paikalla on talossa toimivien järjestöjen lisäksi myös muita VSLJ:n jäsenjärjestöjä esittelemässä toimintaansa.

## Näin pääset Heidekenille

Perhetalo Heideken sijaitsee osoitteessa Sepänkatu 3, 20700 Turku. Pääset Heidekenille joko omalla tai julkisilla kulkuneuvoilla. Suoraan Heidekenin vieressä ei ole bussipysäkkiä. Turun kauppatorilta on matkaa noin kilometri ja Kupittaan asemalta n. 1,8 km. Huom! ei pysäköintiä pihalla.

### Esteettömyys Perhetalo Heidekenillä

Perhetalo Heideken ei ole täysin esteetön tila. Pyrimme parantamaan esteettömyyttä järjestön resurssien puitteissa. Opas- ja avustajakoirat ovat tervetulleita Heidekenille. Voit kysyä esteettömyydestä lisää järjestösihteeri Heidi Tuimalalta, heidi.tuimala@vslj.fi.

### Tilaisuuksissamme noudatetaan turvallisemman tilan periaatteita

Varsinais-Suomen Lastensuojelujärjestöt ry:n tilat Perhetalo Heidekenillä sekä järjestön tilaisuudet ja tapahtumat ovat syrjinnästä vapaata aluetta, johon kaikki ovat tervetulleita sellaisina kuin ovat. Emme hyväksy rasismia, seksismiä, homo- ja transfobiaa, vamman, terveydentilan tai muun ihmisen ominaisuuden perusteella syrjimistä, häirintää tai muutoin asiatonta toimintaa. Turvallisemman tilan periaatteilla pyrimme luomaan tilan, jossa rakennetaan yhdenvertaista, kunnioittavaa ja avointa ilmapiiriä sekä keskustelua.

Tutustu VSLJ:n turvallisemman tilan periaatteisiin

## Lisätietoja

Lisätietoja antaa VSLJ:n koordinaattori Salli Siltanen, salli.siltanen@vslj.fi, puh. 044 5355 138

Lue lisää Heidekenistä ja talon historiasta.

Tutustu kaikkiin VSLJ:n jäsenjärjestöihin.

Järjestämme myös virtuaalisia aamukahveja, joissa järjestöt esittelevät Varhan alueen palveluitaan. Katso kaikki kevään ajankohdat ja ilmoittaudu mukaan.

Jaa artikkeli: