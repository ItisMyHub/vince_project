https://vslj.fi/ala-laihduta-paiva/

Uutiset, Blogi  ·  4.5.2018

# Älä laihduta –päivä haastaa ja antaa luvan hellittää

Mikä sinussa on parasta? Miksi pidät itsestäsi? Miksi pidät parhaasta ystävästäsi? Mikä hänessä on parasta?

Tuskin vastaat, että minussa on parasta se, että olen laiha. Tai että pidän ystävästäni, koska hän on laiha. Tai että arvostan ystävääni, koska hän on niin hyvä laihduttamaan.

## Laihduttaminen osana hyväksyttyä arkea

Laihduttaminen on monille kiinteä osa arkea eikä välttämättä tule edes ajatelleeksi, että siinä olisi mitään väärää tai ihmeellistä. Syömisen ja painon tarkkailulla on kuitenkin useita haittoja, joita haluamme Älä laihduta –päivänä nostaa esiin. Tässä niistä muutamia:

## 6.5. Älä laihduta –päivä

Vietämme sunnuntaina 6.5. Älä laihduta –päivää ja tässä sen teesit:

Jokainen voi ja saa hyväksyä kehonsa sellaisena kuin se on.

Ei ole olemassa yhtä oikeaa kehon muotoa ylitse muiden.

Ihminen voi elää terveellisesti ja olla terve riippumatta siitä, minkä kokoinen on.

Laihduttamisen sijaan kaiken kokoisia ihmisiä tulisi kannustaa terveeseen ruoka-, liikunta- ja kehosuhteeseen. Kokonaisvaltaisen hyvinvoinnin näkökulmasta laihduttaminen on koosta riippumatta yleensä kannattamatonta.

Moni elää näennäisesti terveellistä elämää

Moni rajoittaa terveellisyyden nimissä tarpeettomasti ruokavalintojaan tai harrastaa tarpeettoman paljon liikuntaa. Ihminen voi olla fyysisesti täysin terve, mutta voida samalla henkisesti todella huonosti.

Laihduttamiseen liittyy riskejä

Ylipainon tiedetään olevan monen sairauden riskitekijä, mutta myös laihduttamiseen liittyy riskejä. Itse asiassa tutkimusten mukaan painonhallinnassa onnistuvat todennäköisimmin ne, jotka eivät laihduta. Jos terveydentila edellyttää painonpudotusta, jatkuvan laihduttelun ja vaa’an tuijottamisen sijaan tulee keskittyä riittävään ja täysipainoiseen syömiseen sekä iloa tuottavaan liikuntaan.

Älä laihduta –päivä muuttui tänä vuonna Älä laihduta365 – päiväksi, jotta voisimme viettää Älä laihduta –päivää aina kun siihen on tarvetta. Vaikka vuoden jokaisena päivänä.

Hyvää Älä laihduta –päivää!

Sami Heimo

toiminnanohjaaja, Lounais-Suomen – SYLI ry

www.syliin.fi

Jaa artikkeli: