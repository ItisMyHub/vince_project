https://vslj.fi/service/zemppari-toiminta/

ZempPari-toiminta on uudenlainen tapa tukea yläkoululaisten opiskelua. Toiminta pohjautuu MLL:n kaveritoiminnan vertaistuelliseen malliin. Zempparit eli vapaaehtoiset lukiolaiset auttavat koulukuraattorin ohjaamana osoitettua yläkoululaista läksyissä, tukevat yleisesti koulun käynnissä sekä keksivät yhdessä mielekästä tekemistä vapaa-ajalla. Pääset tarjoamaan lukiolaisille arvokkaan kokemuksen vapaaehtoistyöstä ja yläkoululaiset saavat tukea opiskeluunsa ja muuhun elämäänsä.

Toiminta antaa opiskelijoillesi hyvää kokemusta nuorten auttamisesta ja sosiaalisten taitojen vahvistamisesta. Tehtyä vapaaehtoistyötä voi hyödyntää lukio-opinnoissa. Lisäksi zempparit saavat koko Suomessa kelpaavan MLL:n Kaveritoiminnan tukihenkilötodistuksen. Se tarkoittaa, että heillä on täysi-ikäisinä mahdollista lähteä mukaan kaveritukihenkilöksi esimerkiksi varhaisen tuen asiakkaille.

Piirin työntekijä kouluttaa mukaan haluavat lukiolaiset ja ohjaa heidän toimintaansa koulutuksen ajan. Koulutuksen kesto on 20 tuntia, ja se järjestetään kahdessa osassa. Zempparit sitoutuvat tapaamaan tuettavaansa 10 kertaa. Yhden oppitunnin mittaisia tapaamisia on 1–2 viikossa.

ZempParit eli vapaaehtoiset lukiolaiset antavat tukea yläkoululaisille läksyihin, yleisesti koulunkäyntiin sekä vapaa-aikaan.zemppari-toiminta,zemppari,tukihenkilö