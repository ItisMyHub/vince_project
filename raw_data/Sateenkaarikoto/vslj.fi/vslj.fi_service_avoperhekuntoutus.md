https://vslj.fi/service/avoperhekuntoutus/

Voit saada perhekuntoutusta ympärivuorokautisesti perhekuntoutusasunnoissa tai omassa kodissasi. Kun kuntoutus tapahtuu perheen omassa ympäristössään, muutokset juurtuvat perheen arkiympäristöön.

Kotiin tehtävää avoperhekuntoutusta voidaan tarjota perheellesi, jos vanhempina tarvitsette tukea kyvyssä vastata lasten tarpeisiin. Avoperhekuntoutus voi olla perheellenne sopiva, mikäli perheessänne on vuorovaikutus- ja mielenterveysongelmia, päihteitä tai parisuhde- ja perhekriisejä.

Kotiin tehtävällä avoperhekuntoutuksella pyrimme vahvistamaan lapsen ja vanhemman välistä vuorovaikutusta sekä tukemaan vanhemmuutta ja perheen arjessa selviytymistä. Työskentelemme tavoitteellisesti ja suunnitelmallisesti perheen tarpeiden mukaan. Kuntoutustiimiin kuuluvat aina omaohjaajat, perheterapeutti sekä palveluvastaava.

Perhekuntoutus kotiin voi olla vaihtoehto, kun perheenne kriisi on vakava ja perhekuntoutuksella pyritään estämään lapsen kodin ulkopuolinen sijoitus.Kotiin tehtävällä avoperhekuntoutuksella pyrimme vahvistamaan lapsen ja vanhemman vuorovaikutusta ja tukemaan vanhemmuutta ja arjessa selviytymistä.