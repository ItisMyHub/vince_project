https://vslj.fi/service/tytto-olet-helmi-etaohjaus/

Tyttö olet helmi! -etäohjauksen tarkoituksena on vahvistaa nuoren tytön mielenterveyttä suojaavia tekijöitä ja tytär-äiti-suhdetta. Toimintaan osallistutaan yhdessä äidin tai jonkun muun läheisen aikuisen naisen, kuten vaikka äitipuolen, isoäidin, kummitädin tai sijaisäidin kanssa.

Toiminnan avulla voidaan

* vahvistaa nuoren ja äidin välistä suhdetta

* tukea tunteiden ilmaisua

* tunnistaa mielenterveyttä edistäviä asioita ja riskitekijöitä

* vahvistaa äidin myönteisiä vanhemmuuden keinoja

* auttaa nuorta ja vanhempaa tunnistamaan vahvuutensa

Ohjaukseen sisältyvät:

* Tytön, äidin ja työntekijän väliset videokeskustelut (3 kpl)

* Toiminnalliset tehtävät kotiympäristössä ja luonnossa (5 kpl)

* Työntekijän tuki teille tehtävien välissä.

Toiminta kestää kokonaisuudessaan noin neljä kuukautta. Etäohjaus räätälöidään yksilöllisesti ja se perustuu luottamuksellisuuteen. Voitte itse valita sopivan aikataulun tapaamisille ja yhteisten tehtävien tekemiselle.Tyttö olet helmi! -etäohjaus tukee murrosikäisen tytön mielenterveyttä vahvistamalla äidin ja tyttären välistä suhdetta.