https://vslj.fi/edurescue-tutkimushankkeen-kyselyt-korona-ajasta/

Uutiset  ·  16.2.2022

# EduRESCUE-tutkimushankkeen kyselyt korona-ajasta

EduRESCUE-tutkimushankkeessa Jyväskylän, Helsingin ja Turun yliopistot tekevät yhteistyössä eri järjestöjen kanssa tutkimusta koronapandemia-ajasta. Hankkeen tavoitteena on selvittää, miten lapset ja nuoret sekä heidän huoltajansa ovat kokeneet korona-ajan ja mitä näistä kokemuksista voitaisiin oppia.

Tutkimushankkeessa on tehty erilliset kyselyt lapsille ja nuorille sekä huoltajille, ja toiveena on että ammattilaiset välittäisivät niitä eteenpäin asiakkailleen. Kyselyihin vastataan nimettömänä, eikä yksittäisiä vastaajia ole missään vaiheessa mahdollista tunnistaa. Kyselylinkit ovat auki koko kevään, joten kyselyn jakamisen asiakkaille voi suunnitella joustavasti.

Lasten ja nuorten kysely on tarkoitettu noin 10-vuotiaista ylöspäin, eli se ei sovellu ihan pienimmille koululaisille. Huoltajien osalta kohderyhmänä ovat kaikki lasten ja nuorten vanhemmat, jotka haluavat saada äänensä kuuluville. Kyselyyn voi vastata myös avustajan kanssa.

Alla olevia saatteita voi jakaa suoraan eteenpäin lisätietojen kanssa.

## Kysely lapsille ja nuorille

Kerro meille korona-aikaan liittyvistä kokemuksistasi!

Haluamme oppia nuorten kokemuksista ja ymmärtää, miten korona-aika on vaikuttanut kaverisuhteisiisi, hyvinvointiisi ja oppimiseesi. Kyselyyn vastataan nimettömästi ja vastaaminen kestää n. 10–15 min. Osallistuminen on vapaaehtoista.

Voit halutessasi osallistua lahjakorttien arvontaan. Arvomme yhteystiedot erikseen jättäneiden vastaajien kesken 50 kpl 10 euron arvoisia K-ryhmän lahjakortteja.

Pääset vastaamaan kyselyyn tästä linkistä: https://link.webropolsurveys.com/S/9086E572B1FACCF6

## Kysely huoltajille

Haluatko saada äänesi kuuluviin liittyen korona-ajan kokemuksiin? Haluaisimme kuulla ajatuksiasi siitä, miten korona-aika on vaikuttanut hyvinvointiisi, ihmissuhteisiisi, vanhemmuuteesi ja työssä jaksamiseesi. Tällä EduRESCUE-hankkeen kyselyllä toivomme tavoittavamme erityisesti niiden vanhempien ja perheiden kokemuksia, jotka jäävät yhteiskunnassa liian usein huomiotta. Kyselyyn vastataan nimettömästi ja vastaaminen kestää n. 10–15 min. Osallistuminen on vapaaehtoista.

Voit halutessasi osallistua lahjakorttien arvontaan. Arvomme yhteystiedot erikseen jättäneiden vastaajien kesken 50 kpl 10 euron arvoisia K-ryhmän lahjakortteja.

Pääset vastaamaan kyselyyn tästä linkistä: https://link.webropolsurveys.com/S/D170953A1B5CA983

## Lisätietoja kyselystä voit kysyä seuraavilta henkilöiltä:

Venla Panula

Projektitutkija

Jyväskylän yliopisto

venla.s.panula@jyu.fi

Eija Pakarinen

Apulaisprofessori

Jyväskylän yliopisto

eija.k.pakarinen@jyu.fi

040 805 3520

Noona Kiuru

Apulaisprofessori

Jyväskylän yliopisto

noona.h.kiuru@jyu.fi

040 805 4740

Jaa artikkeli: