https://vslj.fi/syksyn-tapahtumat-yhden-vanhemman-perheille-ja-nuoria-kohtaaville-ammattilaisille/

Uutiset, Tuki ja toiminta  ·  13.8.2024

# Syksyn tapahtumat yhden vanhemman perheille ja nuoria kohtaaville ammattilaisille

Yhden Vanhemman Perheiden Liitto (YVPL) ja Turun seudun yksinhuoltajat ry järjestävät syksyllä muun muassa maksutonta vertaistoimintaa nuorille ja yhden vanhemman perheiden äideille. Joulukuussa järjestetään myös nuorten erotyöpajan ohjaajakoulutus Helsingissä. Lue tarkemmat tiedot vertaistoiminnasta ja ohjaajakoulutuksesta alta.

## Maksuton Voimasiskot-vertaisryhmä Turussa

Voimasiskot-vertaisryhmä on tarkoitettu yhden vanhemman perheiden äideille, joiden lapset ovat jo muuttaneet omilleen. Keskusteluryhmässä annetaan työkaluja omien tunteiden ja voimavarojen tunnistamiseen.

Ensimmäinen tapaaminen järjestetään 25.9. klo 17.30–19 Turun NNKY:n tiloissa osoitteessa Vähä Hämeenkatu 12.

### Voimasiskot-ryhmän tapaamiset:

Ke 25.9. Tervetuloa voimasiskoksi!

Ke 9.10. Voimavarani

Ke 23.10. Unelmani

Ke 6.11. Levossa

Ke 20.11. Kokonainen minä

Ke 4.12. Vahvuuteni

### Lisätiedot ja ryhmään ilmoittautuminen:

Ilmoittaudu tai kysy lisätietoja sähköpostilla osoitteesta tara.3.yh@gmail.com.

## Maksuton vertaisryhmä 13–17-vuotiaille ilman toista vanhempaa kasvaneille nuorille

Yhden Vanhemman Perheiden Liitto (YVPL) järjestää syksyllä 2024 maksuttoman Leija-ryhmän 13–17-vuotiaille nuorille, jotka ovat kasvaneet ilman toista vanhempaa. Ryhmä sisältää kolme etätapaamista Zoomissa sekä viikonloppuleirin Sipoossa. YVPL kustantaa nuoren matkat leirille. Ryhmään voi osallistua mistä päin Suomea tahansa.

Nuorten Leija-ryhmän etätapaamisissa pidetään yhdessä hauskaa ja tutustutaan toisiin. Lisäksi ryhmässä tehdään toiminnallisia ja luovia juttuja liittyen perheeseen, omaan elämäntarinaan, tunteisiin ja voimavaroihin. Ryhmä huipentuu leiriin, joka sisältää matkat, täysihoidon, rivitalomajoituksen, ruokailut, herkuttelut, poreammeet ja mukavaa ohjelmaa. Ryhmä ja leiri kaikkineen on nuorelle maksuton. Ohjaajina toimivat YVPL:n lasten ja nuorten toiminnan asiantuntijat Heljä Jyrinki ja Piritta Kähkönen.

### Aika ja paikka:

Ke 9.10., ti 22.10. ja ke 6.11. klo 17–19.30 etänä Zoomissa.

Pe-su 25.–27.10. viikonloppuleiri Sipoossa.

### Lisätiedot ja ryhmään ilmoittautuminen:

Ilmoittaudu mukaan tästä linkistä 3.9. mennessä.

Huom. paikkoja on rajoitetusti!

helja.jyrinki@yvpl.fi

## Nuorten erotyöpajan ohjaajakoulutus Helsingissä

Yhden Vanhemman Perheiden Liitto ja Kasvatus- ja perheneuvonta ry (Kasper) järjestävät ohjaajakoulutuksen nuorten erotyöpajoista Helsingissä. Nuorten erotyöpajat ovat ammatillisesti ohjattuja vertaisryhmiä 13–17-vuotiaille nuorille, joiden vanhemmat ovat eronneet. Työpajoja voivat ohjata tämän koulutuksen saaneet ammattilaiset, jotka kohtaavat työssään vanhempien eron kokeneita nuoria.

### Aika ja paikka:

Tiistai ja keskiviikko 3.–4.12.2024 klo 9–15, Oltermannintie 8, 00620 Helsinki

Osallistumismaksu on 120 euroa.

### Lisätiedot ja koulutukseen ilmoittautuminen:

Ilmoittaudu ja varaa paikkasi koulutukseen tästä linkistä.

piritta.kahkonen@yvpl.fi / 0406705887

hanna.ristimaki@suomenkasper.fi / 050 570 4426

Jaa artikkeli: