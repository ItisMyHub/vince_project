https://vslj.fi/turun-asukasbudjetti/

Uutiset  ·  4.10.2021

# Asukasbudjetin 2021-2023 teemana on lasten ja nuorten hyvinvointi. Ehdotuksia toimenpiteiksi kerätään nyt.

Turun asukasbudjetin 2021-2023 teemana on lasten ja nuorten hyvinvointi, ja ehdotushaku on nyt auki. Myös yhdistykset voivat jättää oman ehdotuksensa.

Lasten ja nuorten osallisuus on riippuvaista meistä aikuisista. Siksi erityisesti kaikki lasten ja nuorten kanssa ja parissa toimivat ovat erityisen tärkeässä roolissa kertomassa heidän mahdollisuuksistaan vaikuttaa omaan elämäänsä ja kotikaupunkiinsa. Olisi tärkeää saada ehdotuksia myös esim. maahanmuuttajataustaisilta ja laitoksissa asuvilta lapsilta ja nuorilta.

Kaikki ehdotukset tulee jättää Asukasbudjetti-sivustolle. Ehdotus voi olla esimerkiksi palkattu kurssiohjaaja, tapahtuma, kerho, tempaus tai parannus olemassa olevaan palveluun, toimintaan tai ympäristöön.

## Apua ja tukea ehdotusten laatimiseen

Asuinalueilla järjestetään Asukasbudjetti-klinikoita ja -työpajoja. Ajat ja paikat: https://asukasbudjetti.turku.fi/pages/klinikat

Asukasbudjetti on Turun kaupungin osallistuvan budjetoinnin malli. Joka toinen vuosi turkulaiset pääsevät päättämään, miten miljoona euroa kaupungin budjetista käytetään. Seuraavan Asukasbudjetin teemana on Ikäihmisten hyvinvointi.

### Lisätietoja:

Anri Niskala

Osallisuuden erityisasiantuntija

puh. 050 558 9789

anri.niskala@turku.fi

Jaa artikkeli: