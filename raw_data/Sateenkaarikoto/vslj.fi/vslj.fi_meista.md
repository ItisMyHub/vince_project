https://vslj.fi/meista/

# VSLJ ry

VSLJ ry on yhteistyö- ja asiantuntijajärjestö. Tarkoituksenamme on edistää lapsen oikeuksien alueellista toteutumista sekä parantaa lastensuojelujärjestöjen toimintaedellytyksiä. Kokoamme yhteen alueen lastensuojelujärjestöt ja edustamme järjestöjen yhteistä ääntä.

## Yhdessä enemmän — yhdistyksen perustaminen

Varsinais-Suomessa toimivat lastensuojelujärjestöt aloittivat yhteistoiminnan vaikuttavuutensa lisäämiseksi 2000-luvun alussa. Järjestöt kokoontuivat aluksi neuvottelukuntana ja rekisteröityivät yhdistykseksi 8.10.2002. Nykyään Varsinais-Suomen Lastensuojelujärjestöt ry:ssä on 42 jäsentä.

## Arvot ja eettiset periaatteemme

Toimintamme perustuu lapsen oikeuksien edistämiseen ja missioomme: “Jotta alueen jokainen lapsi voisi hyvin”. Toimintaamme ohjaavat myös ympäristöohjeistus sekä turvallisemman tilan periaatteet. Olemme saaneet Väestöliiton myöntämän Perheystävällinen työpaikka -tunnuksen.

## Strategia ja organisaatio

Strategiakaudella 2022–2026 visionamme on, että lastensuojelujärjestöt ovat tärkeä osa hyvinvointialueen tehokkuuden ja vaikuttavuuden ratkaisua.

Varsinais-Suomen Lastensuojelujärjestöt ry:n hallituksen jäsenet koostuvat jäsenjärjestöjen edustajista sekä erikseen tehtävään pyydettävästä puheenjohtajasta. Vuonna 2025 hallituksen kokoonpano on seuraava:

#### Puheenjohtaja

Ilkka Kantola

#### Jäsenet

Johanna Lindroos, Turun Setlementti ry / varajäsen Hanna Vahtola, KOTA – Lasten ja nuorten hyvinvointi ry

Janina Andersson, Mannerheimin Lastensuojeluliiton Varsinais-Suomen piiri ry / varajäsen Minna Saunders, Turun Valkonauha ry

Milla Roos, Varsinais-Suomen mielenterveysomaiset – FinFami ry / varajäsen Nina Pietikäinen, Markku Juhani Fingerroosin muistosäätiö sr.

Jussi Ketonen, Perhekuntoutuskeskus Lauste / varajäsen Pertti Kukkonen, Auta Lasta ry

Heli Paasio, Turun ensi- ja turvakoti ry / varajäsen Sari Carlsson, SOS-lapsikyläsäätiö sr.

Regina Strandberg, Folkhälsans Förbund rf / varajäsen Minna Riitahaara, MIELI Lounais-Suomen mielenterveys ry

Kuvan vaihtoehtoinen teksti: Strategia 2022-2026. VSLJ on lastensuojelun ja lasten oikeuksien puolestapuhuja ja edistäjä. Järjestö pyrkii parantamaan lastensuojelujärjestöjen toimintaedellytyksiä ja tekee tietoon ja tutkimukseen perustuvaa yhteiskunnallista vaikuttamistyötä. VSLJ kerää yhteen jäsenjärjestöjen osaamisen ja hyödyntää sitä tehokkaasti palvelukonseptien kehittämisessä, pilotoimisessa ja toteuttamisessa. Järjestö tekee tiivistä yhteistyötä tiedeyhteisön sekä sosiaali-, sivistys ja terveysviranomaisten kanssa.

MISSIO: Jotta alueen jokainen lapsi voisi hyvin.

VISIO: Lastensuojelujärjestöt ovat tärkeä osa hyvinvointialueen tehokkuuden ja vaikuttavuuden ratkaisua.

MEGATRENDIT: eriarvoistuminen, eriytyminen, tehottomuus.

ARVOT: yhdenvertaisuus, rohkeus, kumppanuus, avoimuus.

STRATEGISET KEHITTÄMISALUEET: tieto, yhteiskunnallinen vaikuttaminen, viestintä.

TOIMINNAN PAINOPISTEET: jatkuvuuden turvaaminen ja avun kohdistaminen, uudet palvelumallit, ilmiöistä piloteiksi.

Taustalla on värikäs piirroskuva. Lapsia leikkimässä puutarhamaisessa ympäristössä, jossa on suuria kukkia, pilviä ja taivaalla leijaileva paperilennokki.

- Toimintasuunnitelma 2025
- Vuosikertomus 2024
## Henkilöstön yhteystiedot

Toimipaikkamme on Perhetalo Heideken Turussa. Tutustu henkilöstöön ja ota yhteyttä.

## Medialle

Olemme lapsen oikeuksien toteutumisen alueellinen asiantuntija. Edustamme lastensuojelujärjestöjen yhteistä ääntä ja autamme tarvittaessa löytämään oikeat yhteyshenkilöt.