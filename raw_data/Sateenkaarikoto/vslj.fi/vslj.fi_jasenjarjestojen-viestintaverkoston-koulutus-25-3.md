https://vslj.fi/jasenjarjestojen-viestintaverkoston-koulutus-25-3/

Uutiset, Tapahtumat ja koulutukset  ·  14.2.2022

# Jäsenjärjestöjen viestintäverkoston koulutus 25.3.

Miten teet viestinnästä helppoa ja hauskaa? Kuinka löydät oikean äänensävyn, sanat ja tavan viestiä? Kenelle viestit, miten ja missä?

Näihin kysymyksiin pureudumme tehokkaassa kahden tunnin Teams-koulutuksessa perjantaina 25.3. klo 13-15.

Kouluttajana toimii Salla Saarinen, Radical Soul Oy. Sallaa on kuvailtu inspiroivaksi ja innostavaksi kouluttajaksi, joka ei jätä ketään kylmäksi. Sallaan voit tutustua paremmin osoitteessa www.radicalsoul.fi.

Viestintäkoulutus on tarkoitettu Varsinais-Suomen Lastensuojelujärjestöt ry:n jäsenjärjestöjen työntekijöille. Koulutus on jäsenille maksuton. Lämpimästi tervetuloa!

Ilmoittaudu tästä koulutukseen 21.3. mennessä.

## VSLJ:n viestintäverkosto

Viestintäverkosto on kaikille VSLJ:n jäsenjärjestöjen viestintää ja markkinointia tekeville tarkoitettu ryhmä vertaistuen ja osaamisen jakamiseen. Toimintakaudella 2022 järjestämme 4-6 tapaamista tai jäsenjärjestöjen työntekijöille maksutonta viestinnän koulutusta. Uudet osallistujat ovat aina tervetulleita mukaan verkoston toimintaan, ja mukaan pääsee laittamalla sähköpostia: salli.siltanen@vslj.fi.

Jaa artikkeli: