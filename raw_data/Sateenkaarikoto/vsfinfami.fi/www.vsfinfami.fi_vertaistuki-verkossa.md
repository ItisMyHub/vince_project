https://www.vsfinfami.fi/vertaistuki-verkossa/

# Vertaistuki verkossa -hanke

Vertaistuki verkossa -hankkeessa kehitettiin ja toteutettiin verkossa tapahtuvaa yksilö- ja ryhmämuotoista tukea 15–29-vuotiaille mielenterveys- ja päihdeläheisille vuosina 2021-2023. Hankkeessa kehitettiin ja juurrutettiin myös uusia verkkovapaaehtoistoiminnan muotoja osaksi yhdistyksen vapaaehtoistoimintaa. Hankkeen toiminta oli pääosin verkossa ja  tarjolla oli tukea valtakunnallisesti ja monikanavaisesti.

Vuoden 2023 lopussa hankkeessa kehitettiin myös FinFami-alueyhdistysten valtakunnallista yhteistyötä  ja yhdistettiin eri alueyhdistysten toteuttama valtakunnallinen nuorten läheisten toiminta yhden nimen, Huolenkantajat, alle. Huolenkantajat-toiminta alkoi vuoden 2024 alusta ja jatkaa Vertaistuki verkossa -hankkeessa kehitettyä toimintaa. Voit tutustua siihen täältä.

Alta löydät tarkempaa tietoa hankkeen aikana toteutetusta toiminnasta.

##### Etäkeskustelutuki ammattilaisen kanssa

Etäkeskustelutuki on lyhytaikaista, maksutonta, ennaltaehkäisevää ja luottamuksellista. Keskusteluaika voidaan toteuttaa viestittelemällä, videopuheluna tai perinteisesti soitellen. Keskustelutukitapaamiseen voi saada keskusteluihin mukaan myös koulutetun vertaisen.

Keskustelutuen aiheina voi olla esimerkiksi:

##### Huolenkantajat -vertaistukiryhmä

Hankkeessa kehitettiin nuorille mielenterveys- ja päihdeläheisille suunnattu Huolenkantajat-vertaistukiryhmä, jonka tavoitteena oli tukea mielenterveys- ja päihdeläheisten arjen jaksamista sekä löytää uusia keinoja oman hyvinvoinnin tukemiseen. Huolenkantajat-ryhmä oli kestoltaan viiden viikon mittainen ja se toteutettiin verkossa videovälitteisesti. Ryhmäkertojen teemoina oli läheisenä oleminen, omat rajat, ristiriitaiset tunteet, omat voimavarat sekä toivo ja ilo.

Huolenkantajat-vertaistukiryhmä toteutettiin yhdessä Pirkanmaan FinFami-yhdistyksen kanssa.

Valtakunnallisia Huolenkantajat-verkkoryhmiä järjestetään hankkeen päättymisen jälkeenkin. Löydät tiedon tulevista verkkoryhmistä täältä.

##### Discord - virtuaalinen kohtaamispaikka

Hankkeessa kehitettiin Vertaistuki verkossa -serveri, joka toimi valtakunnallisena läheisten kohtaamis- ja keskustelupaikka Discord-viestintäsovelluksessa. Mukaan pystyi liittymään mistä päin Suomea tahansa täysin nimettömästi. Hankkeen päättyessä serverillä oli jo yli 200 käyttäjää. Serveri jatkaa toimintaansa FinFamien yhteisenä alustana 2024 alkaen Huolenkantajat-nimellä.

Mikä Discord?

Maksuton viestintäsovellus, joka on tarkoitettu etähengailuun, kirjotteluun, videopuheluihin ja muuhun monipuoliseen verkkotoimintaan. Sovellus toimii tietokoneella sekä puhelimella ja sinne voi liittyä tästä

Millainen paikka Vertaistuki verkossa -serveri oli?

Ohjattua toimintaa Discordissa

Vertaistuki verkossa -serverillä järjestettiin teemallisia keskustelukertoja, Teemachatteja, joita ohjasi pääsääntöisesti hankkeessa koulutetut vapaaehtoiset. Teemoina oli mm. palautuminen ja omat voimavarat, unelmointi, ystävyys ja yksinäisyys sekä vapaa-aika.

Teemachattien lisäksi serverillä järjestettiin useita Asiantuntijachatteja, joissa serverin käyttäjät pääsivät keskustelemaan ammattilaisten kanssa vaihtuvista teemoista. Asiantuntijoiden ohjaamien chattien teemoja oli mm. syömishäiriö läheisellä, läheisen itsemurha, alkoholin käyttö lapsuuden perheessä ja lastensuojelukokemukset.

Nuoret pystyivät jättämään ennakkoon kysymyksiä sekä teema- että asiantuntijachatteihin kanavalla tai yksityisesti työntekijöille sekä toivomaan teemoja tuleville chateille.  Chatit tarjosivat osallistujille tietoa ja ohjausta, mutta sisälsivät myös rentoa keskustelua ja ajatusten vaihtoa.

Serverillä järjestettiin myös suljettua ryhmätoimintaa, joka toteutui yksityisellä tekstikanavalla. Ryhmät olivat neljän viikon pituisia ja ryhmäläiset osallistuivat niihin kirjoittamalla. Ryhmän ohjaaja lähetti jokaisen viikon alussa viikkotehtävän kanavalle, jonka ryhmäläiset tekivät viikon aikana. Ryhmät olivat osallistavia ja tukivat ryhmäläisten hyvinvointia ja arjen jaksamista.

Serverillä pilotoitiin myös puhekanavalla toteutettavia vapaaehtoisten ohjaamia keskustelukertoja, jotka eivät olleet yhtä suosittuja kuin kirjoittaen tapahtunut toiminta.

##### verkkovapaaehtoisuus

Hankkeen aikana koulutetut verkkovapaaehtoiset toimivat ohjaajina ja keskustelijoina teemallisissa chateissa sekä huolehtivat Discordin, nuorten virtuaalisen kohtaamispaikan, turvallisesta keskusteluilmapiiristä. Lisäksi verkkovapaaehtoiset ohjasivat verkkoryhmiä ja osallistuivat viestinnän ja kehittämisen tehtäviin.

Hankkeessa kehitetyssä verkkovapaaehtoiskoulutuksessa käytiin läpi mm.

Koulutamme edelleen uusia vapaaehtoisia. Lue lisää yhdistyksemme vapaaehtoistehtävistä ja tulevista koulutuksista täältä.

##### Noora Tamminen

Nuorisokoordinaattori

Nuoret ja nuoret aikuiset

044 793 0584
[email protected]