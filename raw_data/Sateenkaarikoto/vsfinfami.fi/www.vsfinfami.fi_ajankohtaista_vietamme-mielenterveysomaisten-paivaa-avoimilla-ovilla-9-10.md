https://www.vsfinfami.fi/ajankohtaista/vietamme-mielenterveysomaisten-paivaa-avoimilla-ovilla-9-10/

# Tervetuloa avoimiin oviin mielenterveysomaisten päivänä!

syys 28, 2023 | Yleinen

Valtakunnallista Mielenterveysomaisten päivää eli Ilonan päivää vietetään vuosittain 9.10.

Mielenterveysomaisten päivän kunniaksi järjestämme maanantaina 9.10. kello 15–18 avoimet ovet yhdistyksen toimistoilla Turussa ja Salossa. Paikalla on yhdistyksen työntekijöitä ja ohjelmassa tutustumista yhdistyksen toimistoihin ja toimintaan. Tarjolla on myös kahvia, teetä ja pientä purtavaa.

Avoimissa ovissa palkitaan kaksi vuoden vapaaehtoista, jotka ovat antaneet aikaansa mielenterveysläheisten tukemiseksi. Toinen heistä palkitaan Salossa kello 15 ja toinen Turussa kello 16.15 Kello 17 palkitaan Turussa myös vuoden mielenterveystekijä. Päivän päätteeksi kello 17.15 pidetään toimistoilla myös virtuaalinen Turku vs. Salo -tietokilpailu.

Mielenterveysomaisten päivään liittyen FinFami nostaa tänä vuonna esiin työn ja kuormittavien elämäntilanteiden yhdistämisen teemoja. Työ tukee -somekampanjan (9.–15.10.) avulla välitetään tietoa mielenterveysläheistilanteen tunnistamisesta, puheeksi ottamisesta ja tukemisesta työpaikalla. Voit lukea kampanjasta lisää täältä.

Lämpimästi tervetuloa avoimiin oviin!