https://www.vsfinfami.fi/ajankohtaista/hei-sina-kohtaamistyon-ammattilainen/

# Hei sinä kohtaamistyön ammattilainen!

maalis 5, 2024 | Yleinen

Haemme hanketyöntekijää uuteen HELM-hankkeeseen. Kolmivuotinen hanke on suunnattu maahanmuuttajataustaisille mielenterveysläheisille. Hankkeen tavoitteena on tukea maahanmuuttajataustaisten mielenterveysläheisten voimavaroja ja perheiden hyvinvointia. Hankkeessa pääset luomaan uusia toimintatapoja ja hyödyntämään verkostoja kohderyhmän tavoittamiseksi ja tukemiseksi. Hanketyöntekijän tehtäviin kuuluu mm. keskustelutuen toteuttaminen sekä ryhmätoimintojen ja perheille suunnatun toiminnan kehittäminen yhdessä työparin kanssa. Monipuolinen kielitaito katsotaan eduksi.

Hakijalta toivomme
– sosiaali-, kasvatus- tai terveysalan koulutusta
– monikulttuurisen työn tuntemusta
– kokemusta yksilö- ja ryhmämuotoisen tuen toteuttamisesta

Palkkaus ja työehdot järjestö TESin mukaisesti. Noudatamme neljän kuukauden koeaikaa.

Kunnioitus, luottamus, lämpö ja uskallus ovat yhdistyksemme arvoja. Lisäksi olemme sitoutuneet turvallisen tilan periaatteisiin, ja työnantajana olemme saaneet Hyvän mielen -työpaikka merkin vuosina 2022-2024. Toimithan nopeasti, sillä aloitamme haastattelut heti ja tehtävä voidaan täyttää ennen hakuajan päättymistä. Haku päättyy 29.3.2024.

Lisätietoja:
Tiistaina 12.3. klo 9-13, pe 15.3. klo 12-14 ja ti 18.3. klo 12-15
Toiminnanjohtaja Milla Roos p, 0447930581
Projektityöntekijä Adonika Ellä p. 0447930585

Lue lisää hankkeesta täältä & yhdistyksemme toiminnasta täältä.