https://www.vsfinfami.fi/vertaisomaiset-ja-kokemusasiantuntijat/

# Kokemustoiminta

Kokemustoimijoilla tarkoitamme sekä koulutettuja kokemusasiantuntijoita että vertaisia.

Varhan palveluihin kokemusasiantuntijat välitetään koordinaattoreiden kautta. Yhteystiedot ja mahdolliset lisätiedot löydät täältä!

Yhteistyöjärjestöille ja muille tahoille välitämme kokemusasiantuntijoita tarpeen mukaan yksilöllisesti. Ota rohkeasti yhteyttä!

##### koulutetut kokemusasiantuntijat

Koulutettuja kokemusasiantuntijoitamme voi tilata erilaisiin kehittämistehtäviin, koulutuksiin ja tilaisuuksiin.

Kokemusasiantuntijoilla on omakohtainen kokemus läheisenä esimerkiksi vanhemman, puolison tai lapsen näkökulmasta.

Kysy lisää: Maria Virkki

##### koulutetut vertaiset

Vertaisomaisemme ovat koulutettuja vapaaehtoisia, joilla on omakohtainen kokemus läheisen psyykkisestä sairastumisesta. Vertaistuellisessa keskustelussa on mahdollista saada näkökulmia ja kannustusta vertaiselta sekä tietoa ja tukea ammattilaiselta. Ammattilaiset voivat hyödyntää vertaisomaisiamme työparityöskentelyssä. Vertaisomaisen voi pyytää mukaan useammalle kerralle tai vain yhteen tapaamiseen.

Kysy lisää: Johanna Sydänoja ja Elina Karisalmi

##### Kokemustoiminnan eettiset ohjeet, sekä yhdistyksen turvallisen tilan periaatteet

V-S FinFami on osa Varsinais-Suomen Lastensuojelujärjestöjen Kokemustoimijaverkostoa, ja sitoudumme muiden jäsenjärjestöjen kanssa Kokemusasainatuntijuus lastensuojelussa – verkoston eettisiä ohjeistuksia, joihin pääset tutustumaan tästä.

Kokemustoimijuus perustuu aina vapaaehtoisuuteen. Kokemustoimijalla tulee olla mahdollisuus itse päättää, missä ja miten hän toteuttaa kokemustoimijuuttaan. Kun kokemustoimija kertoo omaa tarinaansa, kertoo hän useasti myös läheistensä tarinaa. Riittävällä ja laadukkaalla koulutuksella tuetaan kokemustoimijoiden itsemääräämisoikeuteen liittyvien asioiden käsittelyä, jotta yksilöity itseä ja läheisiä koskeva tieto pysyy salassa.

Viime kädessä taustajärjestöjen ja kokemustoimijan tilaajan tehtävänä on varmistaa, että tarinan kertomisella ei aiheudu vahinkoa kenellekään. Tämän takia esimerkiksi kokemustoimijalle osoitetut kysymykset kulkevat tilaisuuden järjestäjän kautta.

Sekä tilaisuuden järjestäjän että kokemustoimijan kannalta onnistunut yhteistyö edellyttää huolellista etukäteisvalmistelua, luottamuksellisen ja turvallisen tilan luomista ja koko prosessin aikaisen tuen varmistamista kokemustoimijalle. Etukäteisvalmisteluihin kuuluu esimerkiksi kokemustoimijalle kohdennettujen odotusten selkeyttäminen, tilaisuuden luonteen kuvaaminen kokemustoimijalle sekä palkkiokäytännöistä sopiminen.

Kokemustoimijalle annetaan palautetta tilaisuudesta. Erityisesti mahdollinen kriittinen palaute täytyy käsitellä yhteisesti. Kokemustoimija tulisi pitää ajan tasalla kehittämistyön etenemisestä, tuloksista ja siitä, miten hän on omalla panoksellaan vaikuttanut toiminnankehittämiseen.

Yhdistyksemme toiminnassa kokemustoimijat toimivat aina turvallisen tilan periaatteidemme mukaan. Löydät turvallisen tilan periaatteet täältä!

##### Maria Virkki

Kehittämispäällikkö

Kokemusasiantuntijatoiminta

041 318 0228
[email protected]

##### Elina Karisalmi

Läheistyön koordinaattori

Lapsi- ja perhetyö
TYKS Psykiatria -yhteistyö

044 793 0587
[email protected]

##### Johanna Sydänoja

Läheistyön koordinaattori

Päihdeläheistyö
TYKS Psykiatria -yhteistyö

044 726 1991
[email protected]