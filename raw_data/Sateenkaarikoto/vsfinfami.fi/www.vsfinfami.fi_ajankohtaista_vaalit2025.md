https://www.vsfinfami.fi/ajankohtaista/vaalit2025/

# Läheisten asialla alue- ja kuntavaaleissa 2025!

maalis 7, 2025 | Yleinen

Kevään 2025 vaalit ovat jälleen yhdet mielenterveysvaalit.

Yhdistyksemme on toiminut vuodesta 1984 keskeisesti läheisten asialla. Edelleen haluamme tuoda esiin, miten tärkeää ennaltaehkäisyn ja kokonaisvaltaisen tuen kannalta on tukea sairastavan lisäksi myös lähipiiriä.

Yhdistyksemme strategiaan on kautta aikain kuulunut myös vahva vaikuttamistyö. Erityisesti nyt alue- ja kuntavaaleissa koemme, että mielenterveys- ja päihdeläheisteemaa on tärkeää tuoda esiin, ja muistuttaa ehdokkaita läheisten tarvitsemasta tuesta. Tärkeänä koemme myös, että muistutamme tavalla tai toisella tavoittaviamme ihmisiä äänestämisen ja oman äänen käyttämisen tärkeydestä. Näissä vaaleissa jälleen kerran määritämme, ketkä seuraavien vuosien aikana tulee päättämään alueemme palveluista ja painopisteistä.

Viime kuntavaaleissa vuonna 2021 äänestysprosentti oli 55,1% ja aluevaaleissa vuonna 2022 prosentti oli 47,5%. Vaikka isossa mittakaavassa voi tuntua, ettei omalla äänellä miljoonien muiden mukana ole merkitystä. Tuhannet yksittäiset äänet voivat kuitenkin tehdä ison muutoksen, kuka valitaan päättämään asioista. Muista siis käyttää oma äänesi! Helppo tapa tutustua sinulle sopivaan ehdokkaaseen, on täyttää vaalikone. Linkki YLE :n vaalikoneeseen tällä sivulla!

Kutsuimme viime syksynä osana 40-vuotisjuhlia pyöreän pöydän tilaisuuteen hyvinvointitoimialueen ja kuntatason päättäjiä kuulemaan mielenterveys- ja päihdeläheistyön teemoista. Keskustelu ja tilaisuus oli onnistunut, ja halusimme toistaa samanlaista tilaisuutta myös nyt ennen vaaleja. Vuoden vaihteessa laitoimme puolueiden Varsinais-Suomen aluetoimistoille kutsun osallistua helmikuussa järjestettävään iltaan. Paikalle ilmoittautuneille tarjosimme mahdollisuuden nostaa mielenterveys- ja päihdeläheisteemaista blogitekstiä verkkosivuillamme, tai sosiaalisen median puolella.

Tutustu alta ehdokkaiden teksteihin. Artikkelilista päivittyy vaaleihin saakka.

Sami Peltola, SDP ”Hyvinvointia ja terveyttä kuntiin ja kaupunkeihin”

Jukka Kärkkäinen, Vasemmistoliitto: ”Omainen kuormittuu, kun läheisen mielenterveys järkkyy”

##### Milla Roos

Toiminnanjohtaja

044 793 0581
[email protected]

### Aiheesta muualla

YLE vaalikone 2025

Lue myös FinFami Keskusliiton uusimmat artikkelit