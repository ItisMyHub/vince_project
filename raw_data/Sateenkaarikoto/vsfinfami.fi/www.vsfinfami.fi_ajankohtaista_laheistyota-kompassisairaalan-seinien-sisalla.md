https://www.vsfinfami.fi/ajankohtaista/laheistyota-kompassisairaalan-seinien-sisalla/

# Läheistyötä Kompassisairaalan seinien sisällä

helmi 10, 2025 | Yleinen

### Läheistyötä Kompassisairaalan seinien sisällä

Turun uusi psykiatrinen sairaala tarjoaa paitsi nykyaikaiset tilat psykiatriseen hoitoon, myös järjestöille Laituri-tilan asiakkaiden ja läheisten kohtaamiseen. V-S FinFamin työntekijän ja kokemusasiantuntijan tavoitat pääaulasta aina maanantai- ja tiistai-iltapäivisin kello 14-17 sekä useimpina perjantai päivinä. Perjantaisin paikalla päivystävät KATit (Tyksin omat kokemusasiantuntijat).

Laiturissa on myös erillinen keskustelutila, johon voi varata ajan keskustelutuelle työntekijöidemme kanssa myös muina aikoina.

Varha tarjoaa meille järjestöille maksutta ryhmätiloja, joita ilolla hyödynnämme vertaisryhmien kokoontumisiin ja kokouksiin. Keväällä Kompassissa kokoontuvat ryhmä täysi-ikäisten vanhemmille, puolisoryhmä, tarinaryhmä ja ryhmä kaksisuuntaista mielialahäiriötä sairastavien läheisille sekä Arkeen voimaa ryhmä. Omien toimistojemme tilat Turussa ja Salossa kun eivät millään enää riitä yli 30 ryhmän toteuttamiseen.

Kevään aikana rakennamme entistä tiiviimpää yhteistyötä sairaalan henkilökunnan kanssa, jotta he osaavat ohjata läheisiä meitä tapaamaan Laituriin.

Laiturissa on jokaisena arkipäivänä eri järjestöjen edustajat paikalla, ja yhteistyössä ohjaamme eri järjestöjen toiminnan piiriin. Matka on vasta alussa mutta Laituri antaa hyvät eväät uuden laisen yhteistyön toteutukseen niin psykiatrian henkilökunnan kuin eri järjestöjen kanssa.

Poikkea tapaamaan meitä Laituriin!

Kompassisairaalan esittelyvideoon tästä linkistä!

##### Milla Roos

Toiminnanjohtaja

044 793 0581
[email protected]

### Sinua saattaa myös kiinnostaa

Muita artikkeleita