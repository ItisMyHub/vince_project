https://www.vsfinfami.fi/ajankohtaista/omaisen-polku-asiantuntijaksi/

# Omaisen polku asiantuntijaksi

huhti 28, 2023 | Yleinen

Miltä tuntuu elää mielenterveys- tai päihdeläheisen rinnalla? Omaiskokemusasiantuntija tarjoaa mahdollisuuden lisätä ymmärrystä siitä, miten sairaus vaikuttaa myös sairastuneen läheisen elämään.

Voit hakeutua kokemusasiantuntijakoulutukseen, kun läheisesi sairastumisesta on kulunut jo jonkin aikaa ja pystyt jäsentämään omia kokemuksiasi riittävällä tavalla. Koulutuksessa pääset vertaistuen, ammatillisen ohjauksen, terapeuttisen kirjoittamisen ja erilaisten toiminnallisten harjoitusten avulla läpikäymään mielenterveys- ja/tai päihdeomaisena oloasi ja sanoittamaan tunteesi ja kokemuksesi omaksi omaisena olon tarinaksi.

Aivan uusi koulutuksemme starttaa 10.8. viiden kerran tarinaryhmällä ja jatkuu lokakuussa kuuden tapaamisen kokemusasiantuntijakoulutuksella. Koulutuksessa tutustutaan kokemusasiantuntijan tehtäviin ja toimeksiantajiin, hiotaan tarinaryhmässä muodostunutta tarinaa sopivaksi erilaisiin tilanteisiin sekä esiintymisiin ja kohennetaan omia esiintymisvalmiuksia. Koulutus järjestetään yhteistyössä Pirkanmaan FinFamin kanssa, ja se täyttää KoKoA ry:n suosituksen mukaiset koulutuskriteerit.

Tervetuloa kuulemaan lisää Omaisen polku kokemusasiantuntijaksi -koulutuksesta 5.6. kello 16.30 järjestettävään infotilaisuuteen joko paikan päälle Turun toimistolle (Itäinen pitkäkatu 11 a) tai etänä.

Ilmoittaudu tästä.

##### Maria Virkki

Kehittämispäällikkö

Kokemusasiantuntijatoiminta

041 318 0228
[email protected]