https://www.konsumentverket.se/en/articles/about-the-swedish-consumer-agency-and-how-to-contact-us/

### Om Konsumentverket och hur du kontaktar oss

Konsumentverket är en statlig myndighet som finns i Karlstad. Vi arbetar med frågor som rör köp av varor och tjänster. Tillsammans bidrar vi till en säkrare marknad där både konsumenter och företag vet vad som gäller.

Konsumentverket arbetar för att:

företag ska följa de konsumentskyddande lagarna

varor och tjänster ska vara säkra att använda

konsumenter ska känna till och använda sina rättigheter

hushåll ska få stöd med att hantera sin ekonomi.

#### Så styrs Konsumentverket

Konsumentverkets verksamhet regleras i lagar och förordningar som beslutas av riksdagen eller regeringen. I dessa beskrivs våra uppgifter och ansvar.

#### Konsumentombudsmannen

Konsumentverket leds av en generaldirektör som också är Konsumentombudsman. Konsumentombudsmannen ser till att företagen följer konsumentskyddande regler, bland annat genom att pröva frågor i domstol.

#### Vägledning till konsumenter

Konsumentverket ger vägledning till konsumenter på svenska och engelska. Vi svarar på frågor om köp av varor och tjänster. Vi kan också hjälpa dig vidare till experter hos andra myndigheter, konsumentbyråer eller kommunal konsumentvägledning.

Genom våra vägledare når du även Konsument Europa. Där kan du få rådgivning om du köpt något från ett annat land inom EU, Storbritannien, Island eller Norge.

#### Tipsa oss när ett företag gjort fel

Tycker du att ett företag gjort fel eller har du upptäckt en risk med en vara eller tjänst? Då kan du tipsa oss genom att göra en anmälan. Vi registrerar din anmälan och avgör sedan om vi ska granska företaget eller produkten. Du får ingen personlig återkoppling eller hjälp efter din anmälan.

#### Kontakta Konsumentverket

Telefonnummer: 0771-525 525

E-postadress: konsumentverket@konsumentverket.se

Postadress: Box 48, 651 02 Karlstad

Besöksadress: Tage Erlandergatan 8A, Karlstad

Tänk på att det du skickar till oss blir en allmän handling och kan begäras ut av andra.